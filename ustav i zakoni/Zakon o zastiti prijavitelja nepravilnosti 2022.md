**ZAKON O ZAŠTITI PRIJAVITELJA NEPRAVILNOSTI**

[I. OPĆE ODREDBE [2](#i.-opće-odredbe)](#i.-opće-odredbe)

[II. PRAVA PRIJAVITELJA NEPRAVILNOSTI, POVJERLJIVIH OSOBA I NJIHOVIH
ZAMJENIKA TE POVEZANIH OSOBA
[5](#ii.-prava-prijavitelja-nepravilnosti-povjerljivih-osoba-i-njihovih-zamjenika-te-povezanih-osoba)](#ii.-prava-prijavitelja-nepravilnosti-povjerljivih-osoba-i-njihovih-zamjenika-te-povezanih-osoba)

[III. POSTUPAK PRIJAVLJIVANJA NEPRAVILNOSTI I POSTUPANJE PO PRIJAVI
[6](#iii.-postupak-prijavljivanja-nepravilnosti-i-postupanje-po-prijavi)](#iii.-postupak-prijavljivanja-nepravilnosti-i-postupanje-po-prijavi)

[IV. SUDSKA ZAŠTITA [11](#iv.-sudska-zaštita)](#iv.-sudska-zaštita)

[V. PREKRŠAJNE ODREDBE
[12](#v.-prekršajne-odredbe)](#v.-prekršajne-odredbe)

[VI. PRIJELAZNE I ZAVRŠNE ODREDBE
[13](#vi.-prijelazne-i-završne-odredbe)](#vi.-prijelazne-i-završne-odredbe)

[PRILOG Dio I. [14](#prilog-dio-i.)](#prilog-dio-i.)

[PRILOG Dio II. [21](#prilog-dio-ii.)](#prilog-dio-ii.)

**ZAKON O ZAŠTITI PRIJAVITELJA NEPRAVILNOSTI**

### I. OPĆE ODREDBE

Sadržaj

Članak 1.

Ovim Zakonom uređuje se prijavljivanje nepravilnosti, postupak
prijavljivanja nepravilnosti, prava osoba u postupku prijavljivanja,
obveze tijela javne vlasti te pravnih i fizičkih osoba u vezi s prijavom
nepravilnosti, kao i druga pitanja važna za prijavu nepravilnosti i
zaštitu prijavitelja nepravilnosti.

Primjena pravne stečevine Europske unije

Članak 2.

Ovim Zakonom se u hrvatsko zakonodavstvo preuzima [Direktiva (EU)
2019/1937 Europskog parlamenta i Vijeća od 23. listopada 2019. o zaštiti
osoba koje prijavljuju povrede prava
Unije](https://eur-lex.europa.eu/eli/dir/2019/1937) (SL L 305, 26. 11.
2019.).

Cilj

Članak 3.

Cilj je ovoga Zakona učinkovita zaštita prijavitelja nepravilnosti koja
uključuje i osiguravanje dostupnih i pouzdanih načina prijavljivanja
nepravilnosti.

Područje primjene Zakona

Članak 4.

\(1\) Ovim Zakonom propisuje se zaštita osoba koje prijavljuju
nepravilnosti:

a\) koje su obuhvaćene područjem primjene akata Europske unije navedenih
u dijelu I. Priloga ovom Zakonu koji se odnose na sljedeća područja:

-- javnu nabavu

-- financijske usluge, proizvode i tržišta te sprječavanje pranja novca
i financiranja terorizma

-- sigurnost i sukladnost proizvoda

-- sigurnost prometa

-- zaštitu okoliša

-- zaštitu od zračenja i nuklearnu sigurnost

-- sigurnost hrane i hrane za životinje, zdravlje i dobrobit životinja

-- javno zdravlje

-- zaštitu potrošača

-- zaštitu privatnosti i osobnih podataka te sigurnost mrežnih i
informacijskih sustava.

b\) koje utječu na financijske interese Europske unije kako je navedeno
u članku 325. Ugovora o funkcioniranju Europske unije i dodatno utvrđeno
u relevantnim mjerama Europske unije

c\) koje se odnose na unutarnje tržište, kako je navedeno u članku 26.
stavku 2. Ugovora o funkcioniranju Europske unije, uključujući povrede
pravila Europske unije o tržišnom natjecanju i državnim potporama, kao i
povrede koje se odnose na unutarnje tržište u odnosu na radnje kojima se
krše pravila o porezu na dobit ili aranžmane čija je svrha ostvariti
poreznu prednost koja je u suprotnosti s ciljem ili svrhom primjenjivog
zakonodavstva o porezu na dobit

d\) koje se odnose na druge odredbe nacionalnog prava ako se takvim
kršenjem ugrožava i javni interes.

\(2\) Odredbe ovoga Zakona ne primjenjuju se na području obrane i
nacionalne sigurnosti osim ako ista nisu obuhvaćena zakonodavstvom
Europske unije navedenim u dijelu I. Priloga ovom Zakonu.

\(3\) U skladu sa stavkom 2. ovoga članka, tijela u čijem su djelokrugu
poslovi nacionalne sigurnosti i obrane donijet će posebni akt kojim će
se urediti zaštita prijavitelja nepravilnosti te postupak prijavljivanja
nepravilnosti u području ključnih sigurnosnih i obrambenih interesa, a
vodeći račina o zaštiti ključnih sigurnosnih i obrambenih interesa.

Odnos s drugim propisima

Članak 5.

\(1\) Ako su zakonodavstvom Europske unije navedenim u dijelu II.
Priloga ovom Zakonu predviđena posebna pravila o prijavljivanju
nepravilnosti, primjenjuju se ta pravila. Odredbe ovoga Zakona
primjenjuju se u mjeri u kojoj pitanje nije obvezno uređeno aktima
Europske unije iz dijela II. Priloga ovom Zakonu.

\(2\) Ovim se Zakonom ne derogira primjena prava Europske unije ili
nacionalnog prava koje se odnosi na:

a\) zaštitu klasificiranih podataka

b\) obvezu čuvanja odvjetničke tajne

c\) obvezu čuvanja podataka koji se odnose na zdravlje pojedinca

d\) tajnost sudskih vijećanja

e\) pravila o kaznenom postupku.

\(3\) Unutarnje ili vanjsko prijavljivanje ili javno razotkrivanje ne
utječe na pravo prijavitelja da u bilo kojem trenutku podnese prijavu
izravno tijelima ovlaštenim na postupanje prema sadržaju prijave
sukladno posebnom zakonu i uspostavljenim sustavima otkrivanja i
postupanja po nepravilnostima.

Značenje izraza u ovom Zakonu

Članak 6.

Pojedini pojmovi u smislu ovoga Zakona imaju sljedeća značenja:

1. nepravilnost su radnje ili propusti koji su protupravni i odnose se
na područje primjene i propise navedene u članku 4. ovoga Zakona, ili su
u suprotnosti s ciljem ili svrhom tih propisa

2. informacije o nepravilnostima su informacije, uključujući opravdane
sumnje, o stvarnim ili mogućim nepravilnostima koje su se dogodile ili
su vrlo izgledne u organizaciji u kojoj prijavitelj radi ili je radio
ili neposredno treba ili je trebao započeti raditi ili u drugoj
organizaciji s kojom je prijavitelj u kontaktu ili s kojom je bio u
kontaktu u radnom okruženju, te o pokušajima prikrivanja takvih
nepravilnosti

3. prijavitelj nepravilnosti je fizička osoba koja prijavljuje ili javno
razotkriva nepravilnosti o kojima je saznala u svom radnom okruženju

4. prijava ili prijaviti je usmeno ili pisano prenošenje informacija o
nepravilnostima

5. »radno okruženje« su profesionalne aktivnosti u javnom ili privatnom
sektoru u okviru kojih, neovisno o prirodi tih aktivnosti, osobe stječu
informacije o nepravilnostima i u okviru kojih bi te osobe mogle
doživjeti osvetu ako prijave takve nepravilnosti, uključivši situaciju
kada je aktivnost u međuvremenu prestala ili neposredno treba ili je
trebala započeti.

Takve aktivnosti posebno uključuju:

a\) osobe u radnom odnosu

b\) osobe koje imaju položaj samozaposlenih osoba

c\) imatelje dionica i poslovnih udjela, kao i osobe koje su članovi
upravnog, upravljačkog ili nadzornog tijela trgovačkog društva,
uključujući neizvršne članove, te volontere i plaćene ili neplaćene
vježbenike

d\) osobe koje rade pod nadzorom i u skladu s uputama ugovaratelja,
podugovaratelja i dobavljača

e\) osobe koje na bilo koji način sudjeluju u djelatnostima pravne ili
fizičke osobe

6. poslodavac je tijelo javne vlasti, fizička ili pravna osoba prema
zakonu kojim se uređuju radni odnosi, te tijelo javne vlasti, fizička
ili pravna osoba kod koje prijavitelj nepravilnosti obavlja
profesionalne aktivnosti u radnom okruženju

7. tijela javne vlasti su određena odredbama zakona kojim se uređuje
pravo na pristup informacijama

8. povezane osobe su:

a\) pomagači prijavitelja nepravilnosti

b\) srodnici, kolege i sve druge osobe povezane s prijaviteljem
nepravilnosti koje bi mogle pretrpjeti osvetu u radnom okruženju

c\) pravni subjekti u vlasništvu prijavitelja nepravilnosti, za koje
prijavitelji nepravilnosti rade ili s kojima su prijavitelji na drugi
način povezani u radnom okruženju

9. osveta je svaka izravna ili neizravna radnja ili propust u radnom
okruženju potaknuta unutarnjim ili vanjskim prijavljivanjem ili javnim
razotkrivanjem, a uzrokuje ili može uzrokovati neopravdanu štetu
prijavitelju

10. povjerljiva osoba je fizička osoba zaposlena kod poslodavca ili
treća fizička osoba imenovana od strane poslodavca radi zaprimanja
prijava nepravilnosti, komunikacije s prijaviteljem i vođenja postupka
zaštite u vezi s prijavom nepravilnosti

11. prijavljena osoba je tijelo javne vlasti, fizička ili pravna osoba
koja je u prijavi ili pri javnom razotkrivanju nepravilnosti navedena
kao odgovorna za počinjenje nepravilnosti ili s njom povezana osoba

12. daljnje postupanje je svaka radnja koju je primatelj prijave
nadležan za ispitivanje nepravilnosti ili bilo koje drugo tijelo ili
osoba, organizacijska cjelina odnosno tijelo nadležno za postupanje po
sadržaju prijave nepravilnosti poduzelo radi procjene točnosti navoda iz
prijave i, prema potrebi, rješavanja prijavljene nepravilnosti,
uključujući mjere kao što su unutarnja istraga, istraga, progon, mjera
za povrat sredstava ili zaključivanje postupka

13. povratna informacija je pružanje informacija prijaviteljima u vezi s
predviđenim ili poduzetim daljnjim postupanjima te o razlozima za takvo
daljnje postupanje

14. pomagač prijavitelju nepravilnosti je fizička osoba koja pomaže
prijavitelju nepravilnosti u postupku prijavljivanja u radnom okruženju.

Rodna neutralnost

Članak 7.

Izrazi u ovom Zakonu koji imaju rodno značenje odnose se jednako na
muški i ženski rod.

Zabrana sprječavanja prijavljivanja nepravilnosti i pokretanja
zlonamjernih postupaka

Članak 8.

\(1\) Zabranjeno je sprječavanje ili pokušaj sprječavanja prijavljivanja
nepravilnosti.

\(2\) Odredbe općeg ili pojedinačnog akta poslodavca te pravnog posla
kojima se propisuje zabrana prijavljivanja nepravilnosti nemaju pravni
učinak.

\(3\) Zabranjeno je pokretanje zlonamjernih postupaka protiv
prijavitelja nepravilnosti, povezanih osoba te povjerljivih osoba i
njezinih zamjenika.

Zabrana osvete

Članak 9.

\(1\) Poslodavac se ne smije osvećivati, pokušavati osvećivati ili
prijetiti osvetom prijavitelju nepravilnosti, povezanim osobama te
povjerljivoj osobi i njezinu zamjeniku zbog prijavljivanja nepravilnosti
odnosno javnog razotkrivanja.

\(2\) Osvetom iz članka 6. točke 9. ovoga Zakona osobito se smatraju
postupci:

a\) privremenog udaljavanja, otkaza, razrješenja ili jednakovrijednih
mjera

b\) degradiranja ili uskraćivanja mogućnosti za napredovanje

c\) prijenosa dužnosti, promjene mjesta rada, smanjenja plaće, promjene
radnog vremena

d\) uskraćivanja mogućnosti za osposobljavanje

e\) negativne ocjene rada ili preporuke za zapošljavanje

f\) nametanja ili određivanja stegovne mjere, prijekora ili druge
sankcije, uključujući financijsku sankciju

g\) prisile, zastrašivanja, uznemiravanja ili izoliranja

h\) diskriminacije, stavljanja u nepovoljni položaj ili nepravednog
tretmana

i\) uskrate ponude za sklapanje ugovora na neodređeno vrijeme, a za to
su bili ispunjeni zakonski uvjeti, ako je radnik imao opravdano
očekivanje da će mu isti biti ponuđen

j\) nesklapanja uzastopnog ugovora o radu na određeno vrijeme u skladu s
odredbama nacionalnog prava u području radnih odnosa, ili njegova
prijevremenog raskida

k\) prouzročenja štete, uključujući štetu nanesenu ugledu osobe, osobito
na društvenim mrežama, ili financijskog gubitka, uključujući gubitak
poslovanja i gubitak prihoda

l\) negativnog označavanja na temelju neformalnog ili formalnog
sektorskog sporazuma ili sporazuma koji se primjenjuje na cijelu
industriju, što može značiti da osoba u budućnosti neće moći naći posao
u tom sektoru ili industriji

m\) prijevremenog raskida ugovora o nabavi robe ili usluga ili njegova
poništavanja

n\) poništavanja licencije ili dozvole

o\) upućivanja na psihijatrijske ili liječničke procjene.

\(3\) Odredbe općeg ili pojedinačnog akta poslodavca te pravnog posla
kojima se poslodavac osvećuje prijavitelju nepravilnosti ili povezanoj
osobi zbog prijavljivanja nepravilnosti ili javnog razotkrivanja nemaju
pravni učinak.

Odgovornost prijavitelja nepravilnosti u slučaju prijavljivanja ili
javnog razotkrivanja

Članak 10.

\(1\) Ako osobe prijave informacije o nepravilnostima ili javno
razotkriju informacije u skladu s ovim Zakonom, ne smatra se da su
prekršile bilo kakvo ograničenje u vezi s otkrivanjem informacija te ni
na koji način ne snose odgovornost u pogledu takve prijave ili javnog
razotkrivanja pod uvjetom da su imale opravdan razlog vjerovati da su
prijava ili javno razotkrivanje tih informacija bili nužni radi
razotkrivanja nepravilnosti na temelju ovoga Zakona.

\(2\) Odredba stavka 1. ovoga članka ne primjenjuje se u slučajevima iz
članka 4. stavka 2. i članka 5. stavka 2. ovoga Zakona.

\(3\) Prijavitelji ne snose odgovornost u pogledu stjecanja prijavljenih
ili javno razotkrivenih informacija ili pristupa njima, osim ako takvo
stjecanje ili pristup ne predstavlja samostalno kazneno djelo.

\(4\) Svaka druga potencijalna odgovornost prijavitelja proizišla iz
radnji ili propusta koji nisu povezani s podnošenjem prijave ili javnim
razotkrivanjem ili koji nisu potrebni za razotkrivanje nepravilnosti na
temelju ovoga Zakona i dalje je uređena nacionalnim pravom ili pravom
Europske unije.

\(5\) U sudskim postupcima, uključujući postupke zbog klevete, povrede
autorskog prava, povrede tajnosti, povrede pravila o zaštiti podataka,
otkrivanja poslovne tajne ili zahtjeva za naknadu na temelju privatnog,
javnog ili kolektivnog radnog prava, prijavitelji nepravilnosti ne snose
nikakvu odgovornost zbog prijava ili javnih razotkrivanja na temelju
ovoga Zakona. Te osobe imaju pravo na temelju te prijave ili javnog
razotkrivanja zatražiti odbacivanje predmeta, pod uvjetom da su imale
opravdan razlog vjerovati da su prijava ili javno razotkrivanje bili
nužni radi razotkrivanja nepravilnosti na temelju ovoga Zakona.

\(6\) Ako osoba podnese prijavu ili javno razotkrije informacije o
nepravilnostima koje su obuhvaćene područjem primjene ovoga Zakona, a te
informacije uključuju poslovne tajne, te ako ta osoba ispunjava uvjete
za zaštitu iz ovoga Zakona, takva prijava ili javno razotkrivanje
smatraju se zakonitima u onoj mjeri u kojoj se takvo pribavljanje,
korištenje ili otkrivanje zahtijeva ili dopušta pravom Europske unije
ili nacionalnim pravom.

### II. PRAVA PRIJAVITELJA NEPRAVILNOSTI, POVJERLJIVIH OSOBA I NJIHOVIH ZAMJENIKA TE POVEZANIH OSOBA

Pravo na zaštitu

Članak 11.

\(1\) Prijavitelj nepravilnosti ima pravo na:

1\. zaštitu identiteta i povjerljivosti

2\. sudsku zaštitu

3\. naknadu štete

4\. primarnu besplatnu pravnu pomoć u skladu sa zakonom kojim se uređuje
pravo na besplatnu pravnu pomoć

5\. emocionalnu podršku

6\. drugu zaštitu predviđenu u postupcima propisanim ovim Zakonom.

\(2\) Prijavitelju nepravilnosti može se odobriti sekundarna besplatna
pravna pomoću u skladu sa zakonom kojim se uređuje pravo na besplatnu
pravnu pomoć.

\(3\) Povezana osoba ima pravo na zaštitu iz stavaka 1. i 2. ovoga
članka ako učini vjerojatnim da je prema njoj počinjena ili pokušana
osveta, ili joj se prijetilo osvetom zbog povezanosti s prijaviteljem
nepravilnosti.

\(4\) Povjerljiva osoba te njezin zamjenik imaju pravo na zaštitu iz
stavaka 1. i 2. ovoga članka ako učine vjerojatnim da je prema njima
počinjena ili pokušana osveta, ili im se prijetilo osvetom zbog
zaprimanja prijave o nepravilnosti odnosno postupanja po zaprimljenoj
prijavi.

Uvjeti za zaštitu prijavitelja

Članak 12.

\(1\) Prijavitelji nepravilnosti ostvaruju pravo na zaštitu predviđenu
ovim Zakonom ako su imali opravdan razlog vjerovati da su prijavljene
ili javno razotkrivene informacije o nepravilnostima istinite u trenutku
prijave ili razotkrivanja te da su te informacije obuhvaćene područjem
primjene ovoga Zakona te ako su podnijeli prijavu u skladu s odredbama
ovoga Zakona sustavom unutarnjeg ili vanjskog prijavljivanja
nepravilnosti ili su javno razotkrili nepravilnost.

\(2\) Osobe koje su anonimno prijavile ili javno razotkrile informacije
o nepravilnostima, a koje ispunjavaju uvjete iz stavka 1. ovoga članka i
čiji je identitet naknadno utvrđen te trpe osvetu, imaju pravo na
zaštitu neovisno o tome što su prijavu podnijele anonimno.

\(3\) Osobe koje nepravilnosti obuhvaćene područjem primjene iz dijela
I. i II. Priloga ovom Zakonu prijavljuju nadležnim institucijama,
tijelima, uredima ili agencijama Europske unije imaju pravo na zaštitu
propisanu ovim Zakonom pod istim uvjetima kao osobe koje podnose prijavu
nadležnom tijelu za vanjsko prijavljivanje.

Pomoć prijavitelju nepravilnosti i povezanoj osobi

Članak 13.

Prijavitelja nepravilnosti ili povezanu osobu koja sudjeluje u postupku
pred sudom ili drugim tijelom, a zbog neznanja bi mogla propustiti kakvu
radnju ili se zbog toga ne bi koristila svojim pravom, sud ili drugo
tijelo koje vodi postupak poučit će je o pravima koja joj pripadaju
prema ovom Zakonu ili prema propisima koji se primjenjuju u tom postupku
te o posljedicama propuštanja radnje.

Obveza zaštite identiteta

Članak 14.

\(1\) Identitet prijavitelja, odnosno podaci na osnovi kojih se može
otkriti njegov identitet te drugi podaci koji su navedeni u prijavi
nepravilnosti dostupni su isključivo osobama koje su zadužene za
primanje takvih prijava i njihovu daljnju obradu te isti moraju ostati
zaštićeni, osim ako prijavitelj nepravilnosti pristane na otkrivanje tih
podataka.

\(2\) Iznimno od stavka 1. ovoga članka, identitet prijavitelja i sve
ostale informacije iz stavka 1. ovoga članka mogu se otkriti samo ako je
to nužna i razmjerna obveza koja se nalaže pravom Europske unije ili
nacionalnim pravom u okviru istraga nacionalnih tijela ili u okviru
sudskog postupka, među ostalim radi zaštite prava na obranu prijavljene
osobe.

\(3\) Otkrivanja izvršena na temelju iznimke predviđene stavkom 2. ovoga
članka podliježu odgovarajućim zaštitnim mjerama na temelju primjenjivih
pravila Europske unije i nacionalnog zakonodavstva. Tijelo koje otkriva
identitet prijavitelja obavještava ga prije otkrivanja njegova
identiteta, osim ako bi se takvom informacijom ugrozile povezane istrage
ili sudski postupci. Prilikom obavješćivanja nadležna tijela
prijaviteljima šalju pisanu obavijest s razlozima za otkrivanje
povjerljivih podataka.

\(4\) Odredbe stavka 1. ovoga članka koje s odnose na zaštitu identiteta
prijavitelja primjenjuju se i na zaštitu identiteta prijavljenih osoba.

Obrada osobnih podataka

Članak 15.

\(1\) Svaka obrada osobnih podataka u skladu s ovim Zakonom, uključujući
razmjenu ili prijenos osobnih podataka nadležnim tijelima, obavlja se u
skladu s relevantnim propisima Europske unije i nacionalnim pravom kojim
se regulira zaštita osobnih podataka.

\(2\) Osobni podaci koji očito nisu relevantni za postupanje s određenom
prijavom ne prikupljaju se ili se, ako se slučajno prikupe, brišu bez
nepotrebne odgode.

Zaštita povjerljivosti

Članak 16.

Osoba kojoj prijavitelj nepravilnosti prijavi nepravilnost, pomagač
prijavitelja nepravilnosti i svaka druga osoba koja sudjeluje u postupku
po prijavi nepravilnosti dužna je štititi podatke koje sazna iz prijave
te ih ne smije koristiti ili otkrivati u druge svrhe osim one koje su
potrebne za ispravno daljnje postupanje.

### III. POSTUPAK PRIJAVLJIVANJA NEPRAVILNOSTI I POSTUPANJE PO PRIJAVI

Prijava nepravilnosti

Članak 17.

\(1\) Prijava nepravilnosti sadrži podatke o prijavitelju nepravilnosti,
prijavljenom tijelu ili osobi te informacije o nepravilnostima.

\(2\) Prijava nepravilnosti može se podnijeti u pisanom ili usmenom
obliku. Pisani oblik uključuje svaki oblik komunikacije koji osigurava
pisani zapis. Usmeno prijavljivanje moguće je telefonom ili drugim
sustavima glasovnih poruka te, na zahtjev prijavitelja, fizičkim
sastankom u razumnom roku.

Vođenje evidencije o prijavama

Članak 18.

\(1\) Povjerljive osobe i tijelo nadležno za vanjsko prijavljivanje vode
evidenciju o svakoj zaprimljenoj prijavi nepravilnosti, u skladu sa
zahtjevima u pogledu povjerljivosti predviđenima u člancima 14., 15. i
16. ovoga Zakona.

\(2\) Prijave se čuvaju u trajnom obliku sukladno nacionalnom pravu
kojim je regulirana zaštita i obrada dokumentacije.

\(3\) Ako se za podnošenje prijave upotrebljava telefonski uređaj na
kojem je moguće napraviti zvučni zapis ili drugi sustav glasovnih poruka
na kojem je moguće napraviti zvučni zapis, povjerljive osobe i tijelo
nadležno za vanjsko prijavljivanje imaju pravo evidentirati usmenu
prijavu, uz suglasnost prijavitelja, na jedan od sljedećih načina:

a\) zvučnim zapisom razgovora u trajnom i dostupnom obliku ili

b\) potpunim i točnim prijepisom razgovora koji izrađuju djelatnici koji
su odgovorni za postupanje s prijavom.

\(4\) Ako se za podnošenje prijave upotrebljava telefonski uređaj na
kojem nije moguće napraviti zvučni zapis ili drugi sustav glasovnih
poruka na kojem nije moguće napraviti zvučni zapis, povjerljiva osoba i
tijelo nadležno za vanjsko prijavljivanje imaju pravo evidentirati
usmenu prijavu u obliku točnog zapisa razgovora koji zapisuje djelatnik
odgovoran za postupanje s prijavom.

\(5\) Ako osoba zatraži sastanak s povjerljivom osobom ili tijelom
nadležnim za vanjsko prijavljivanje u svrhu podnošenja prijave u skladu
s člankom 17. stavkom 2. ovoga Zakona, povjerljiva osoba i tijelo
nadležno za vanjsko prijavljivanje osiguravaju, uz suglasnost
prijavitelja, vođenje potpune i točne evidencije sa sastanka u trajnom i
dostupnom obliku.

\(6\) Povjerljiva osoba i tijelo nadležno za vanjsko prijavljivanje
imaju pravo evidentirati sastanak na jedan od sljedećih načina:

\(a\) zvučnim zapisom razgovora u trajnom i dostupnom obliku ili

\(b\) točnim zapisnikom sa sastanka koji izrađuju djelatnici odgovorni
za postupanje s prijavom.

\(7\) Povjerljiva osoba i tijelo nadležno za vanjsko prijavljivanje
ponudit će prijavitelju mogućnost provjere i ispravka prijepisa poziva
iz stavka 3. ovoga članka, zapisnika razgovora iz stavka 4. ovoga članka
i zapisnika sa sastanka iz stavka 6. ovoga članka, kao i mogućnost
potvrde točnosti potpisom.

Unutarnje prijavljivanje nepravilnosti

Članak 19.

\(1\) Unutarnje prijavljivanje nepravilnosti je prijavljivanje
nepravilnosti poslodavcu.

\(2\) Poslodavac koji zapošljava najmanje 50 radnika dužan je
uspostaviti sustav unutarnjeg prijavljivanja nepravilnosti. Poslodavci
koji zapošljavaju manje od 50 radnika mogu imati uspostavljen sustav
unutarnjeg prijavljivanja nepravilnosti.

\(3\) Iznimno od stavka 2. ovoga članka, poslodavac koji je obuhvaćen
primjenom akata iz dijela I. točke B. i dijela II. Priloga dužan je
uspostaviti sustav unutarnjeg prijavljivanja nepravilnosti neovisno o
broju zaposlenih.

\(4\) Pravni subjekti u privatnom sektoru te trgovačka društva iz članka
6. točke 7. ovoga Zakona koji imaju između 50 i 249 radnika mogu
dijeliti resurse u pogledu primitka prijava i vođenja postupka, pod
uvjetima predviđenim ovim Zakonom i nacionalnim pravom u području radnih
odnosa.

\(5\) Općine mogu dijeliti resurse u pogledu primitka prijava i vođenja
postupka u skladu s propisima kojima se regulira područje lokalne
samouprave.

Obveze poslodavca

Članak 20.

\(1\) Poslodavac je dužan:

1\. donijeti opći akt iz članka 21. stavka 1. ovoga Zakona i na
prikladan način učiniti ga dostupnim svim osobama u radnom okruženju,
zajedno sa svim informacijama bitnima za podnošenje prijave
nepravilnosti

2\. imenovati povjerljivu osobu i njezina zamjenika u skladu s općim
aktom iz članka 21. stavka 1. ovoga Zakona, na prijedlog:

a\) radničkog vijeća ili sindikalnog povjerenika koji je preuzeo prava i
obveze radničkog vijeća

b\) najmanje 20 % radnika zaposlenih kod poslodavca, ako radničko vijeće
ili sindikalni povjerenik koji je preuzeo prava i obveze radničkog
vijeća nisu ustanovljeni pri poslodavcu

3\. zaštititi prijavitelja nepravilnosti od osvete i poduzeti nužne
mjere radi zaustavljanja osvete i otklanjanja njezinih posljedica

4\. čuvati podatke zaprimljene u prijavi od neovlaštenog otkrivanja,
osim ako to nije suprotno nacionalnom pravu

5\. osigurati uvjete za vođenje evidencije o prijavama u skladu s
člankom 18. ovoga Zakona

6\. poduzeti mjere radi otklanjanja utvrđenih nepravilnosti.

\(2\) U slučaju više prijedloga radnika iz stavka 1. točke 2. podtočke
b) ovoga članka, prednost će imati prijedlog koji ima veću podršku
radnika, a u slučaju prijedloga koji imaju jednaku podršku radnika,
prednost će imati prijedlog koji je prvi zaprimljen.

\(3\) Iznimno od stavka 1. točke 2., poslodavac će imenovati povjerljivu
osobu i njezina zamjenika bez prijedloga radničkog vijeća ili
sindikalnog povjerenika koji je preuzeo prava i obveze radničkog vijeća
odnosno najmanje 20 % radnika zaposlenih kod poslodavca ako takav
prijedlog nije dan.

\(4\) Imenovanu povjerljivu osobu i njezina zamjenika poslodavac će
razriješiti bez odgađanja na temelju prijedloga radničkog vijeća ili
sindikalnog povjerenika koji je preuzeo prava i obveze radničkog vijeća
odnosno najmanje 20 % radnika zaposlenih kod poslodavca.

\(5\) Poslodavac će pokrenuti postupak za imenovanje povjerljive osobe i
njezina zamjenika najkasnije u roku od 30 dana od razrješenja
povjerljive osobe i njezina zamjenika. Do donošenja odluke o imenovanju
nove povjerljive osobe, poslove povjerljive osobe obavlja njezin
zamjenik, osim ako okolnosti upućuju na to da je potrebno imenovati
treću osobu da privremeno obavlja poslove povjerljive osobe.

\(6\) Povjerljiva osoba i njezin zamjenik moraju dati pisanu suglasnost
za imenovanje.

Akti poslodavca

Članak 21.

\(1\) Općim aktom uređuje se postupak unutarnjeg prijavljivanja
nepravilnosti i postupak imenovanja povjerljive osobe i njezina
zamjenika.

\(2\) Sustav za unutarnje prijavljivanje, kao i informacije o njemu
moraju biti lako dostupni svim osobama iz radnog okruženja, razumljivi i
učinkoviti u svrhu poticanja prvenstvenog korištenja sustava unutarnjeg
prijavljivanja.

\(3\) Aktom iz stavka 1. ovoga članka ne može se smanjiti opseg prava
ili uskratiti neko pravo prijavitelju nepravilnosti iz ovoga Zakona.

\(4\) Akt iz stavka 1. ovoga članka koji nije u skladu s ovim Zakonom
nema pravni učinak.

Postupak unutarnjeg prijavljivanja nepravilnosti

Članak 22.

\(1\) Postupak unutarnjeg prijavljivanja nepravilnosti započinje
dostavljanjem prijave povjerljivoj osobi.

\(2\) Povjerljiva osoba dužna je:

1\. zaprimiti prijavu nepravilnosti i potvrditi primitak prijave u roku
od sedam dana od dana primitka

2\. bez odgode poduzeti radnje iz svoje nadležnosti potrebne za zaštitu
prijavitelja nepravilnosti

3\. poduzeti radnje radi ispitivanja nepravilnosti i dostaviti
prijavitelju povratnu informaciju o prijavi u pravilu u roku od 30 dana,
ali ne duljem od 90 dana od dana potvrde o primitku prijave ili ako
potvrda nije poslana prijavitelju, nakon proteka sedam dana od dana
podnošenja prijave

4\. bez odgode prijavu o nepravilnosti proslijediti tijelima ovlaštenim
na postupanje prema sadržaju prijave, ako nepravilnost nije riješena s
poslodavcem

5\. bez odgode pisanim putem obavijestiti prijavitelja nepravilnosti o
ishodu ispitivanja prijave

6\. pisanim putem izvijestiti nadležno tijelo za vanjsko prijavljivanje
nepravilnosti o zaprimljenim prijavama i ishodu postupanja u roku od 30
dana od dana odlučivanja o prijavi

7\. čuvati identitet prijavitelja nepravilnosti i podatke zaprimljene u
prijavi od neovlaštenog otkrivanja odnosno objave drugim osobama, osim
ako to nije suprotno posebnom zakonu

8\. pružiti jasne i lako dostupne informacije o postupcima za podnošenje
prijave nadležnom tijelu za vanjsko prijavljivanje i, prema potrebi,
institucijama, tijelima, uredima ili agencijama Europske unije nadležnim
za postupanje po sadržaju prijave nepravilnosti.

\(3\) Poslodavac ne smije utjecati ili pokušati utjecati na postupanje
povjerljive osobe i njezina zamjenika prilikom poduzimanja radnji iz
njihove nadležnosti potrebnih za zaštitu prijavitelja nepravilnosti.

\(4\) Povjerljiva osoba i njezin zamjenik moraju svoje dužnosti
obavljati zakonito i savjesno i ne smiju zlouporabiti svoje ovlasti na
štetu prijavitelja nepravilnosti.

\(5\) Ako je prijavu nepravilnosti kod poslodavca zaprimila osoba koja
nije nadležna za postupanje po prijavi nepravilnosti, ista ju je dužna
bez odgode i bez izmjena proslijediti povjerljivoj osobi uz zaštitu
identiteta prijavitelja nepravilnosti i povjerljivosti podataka iz
prijave.

Vanjsko prijavljivanje nepravilnosti

Članak 23.

\(1\) Vanjsko prijavljivanje nepravilnosti je prijavljivanje
nepravilnosti nadležnom tijelu.

\(2\) Prijavitelj nepravilnosti može prijaviti nepravilnost nadležnom
tijelu za vanjsko prijavljivanje nepravilnosti:

-- nakon što je prvo podnio prijavu kroz sustav unutarnjeg
prijavljivanja ili

-- izravno nadležnom tijelu za vanjsko prijavljivanje.

\(3\) Ako prijava nepravilnosti nije zaprimljena putem sustava za
vanjsko prijavljivanje ili su je u tijelu nadležnom za vanjsko
prijavljivanje zaprimile osobe koje nisu nadležne za postupanje s
prijavama, iste su ih dužne bez odgode i bez izmjena proslijediti
osobama nadležnima za postupanje.

\(4\) Osobe iz stavka 3. ovoga članka su pri postupanju s prijavom
nepravilnosti dužne štititi identitet prijavitelja i prijavljene osobe
te podatke iz prijave.

Nadležno tijelo za vanjsko prijavljivanje nepravilnosti

Članak 24.

\(1\) Nadležno tijelo za vanjsko prijavljivanje nepravilnosti je pučki
pravobranitelj.

\(2\) Pučki pravobranitelj sukladno ovom Zakonu:

1\. zaprima prijavu o nepravilnosti

2\. bez odgode, a najkasnije u roku od sedam dana od dana prijave,
potvrđuje taj primitak, osim ako je prijavitelj izričito zatražio
suprotno ili ako nadležno tijelo opravdano vjeruje da bi se potvrdom
primitka prijave ugrozila zaštita identiteta prijavitelja

3\. ispituje pojedinačne prijave radi poduzimanja radnji iz svoje
nadležnosti potrebnih za zaštitu prava prijavitelja, ako je prijavitelj
nepravilnosti učinio vjerojatnim da jest ili bi mogao biti žrtva osvete
zbog prijave nepravilnosti

4\. prijavu o nepravilnosti u razumnom roku na siguran način prosljeđuje
tijelima ovlaštenim za postupanje prema sadržaju prijave te o tome bez
odgađanja obavještava prijavitelja nepravilnosti

5\. izrađuje izvještaj kojim ocjenjuje jesu li ugrožena ili povrijeđena
ustavna ili zakonska prava prijavitelja nepravilnosti

6\. daje opće pravne informacije o postupcima prijavljivanja i javnog
razotkrivanja nepravilnosti te o zaštiti prava u skladu s ovim Zakonom

7\. čuva identitet prijavitelja nepravilnosti i podatke zaprimljene u
prijavi od neovlaštenog otkrivanja odnosno objave drugim osobama, osim
ako to nije suprotno nacionalnom pravu

8\. u svom godišnjem izvješću izvješćuje Hrvatski sabor o zaštiti
prijavitelja nepravilnosti, a to može činiti i posebnim izvješćima ako
se radi o ugroženosti ustavnih i zakonskih prava većeg stupnja ili
značaja

9\. nadležnim institucijama, tijelima, uredima ili agencijama Europske
unije pravodobno prosljeđuje informacije iz prijave radi provođenja
daljnje istrage, ako je tako predviđeno pravom Europske unije ili
nacionalnim pravom

10\. na svojim mrežnim stranicama u zasebnom, lako prepoznatljivom i
lako dostupnom odjeljku objavljuje opće informacije o primitku prijava i
daljnjem postupanju na temelju njih te druge opće informacije relevantne
za primjenu ovoga Zakona, a osobito:

a\) uvjete pod kojima se ostvaruje pravo na zaštitu

b\) podatke za kontakt za zaprimanje prijava, posebno adresu
elektroničke pošte i poštansku adresu te brojeve telefona, uz napomenu
snimaju li se telefonski razgovori

c\) postupke koji se primjenjuju na prijavu nepravilnosti, uključujući
način na koji nadležno tijelo može od prijavitelja zatražiti objašnjenje
prijavljene informacije ili pružanje dodatnih informacija, rok za
pružanje povratne informacije te vrstu i sadržaj takve povratne
informacije

d\) opis sustava zaštite povjerljivosti koji se primjenjuje na prijave,
u skladu s člankom 16. ovoga Zakona i odredbama nacionalnog prava

e\) vrstu potrebnog daljnjeg postupanja prema prijavi

f\) pravna sredstva i postupke za zaštitu od osvete te mogućnosti
dobivanja povjerljivih savjeta za osobe koje razmatraju podnošenje
prijave

g\) izjavu u kojoj se jasno obrazlažu uvjeti pod kojima su osobe koje
podnose prijavu nadležnom tijelu zaštićene od odgovornosti za povredu
povjerljivosti.

\(3\) Pučki pravobranitelj, u okviru svojih ustavnih ovlasti, provodi
postupak zaštite prijavitelja nepravilnosti, povezanih osoba i
povjerljivih osoba te njihovih zamjenika sukladno propisima koje
primjenjuje te odredbama ovoga Zakona.

Postupanje s prijavom nepravilnosti i komunikacija s prijaviteljem

Članak 25.

\(1\) Osobe, organizacijske cjeline odnosno tijela ovlaštena na
postupanje prema sadržaju prijave dužna su u razumnom roku koji ne smije
biti dulji od 30 dana od dana zaprimanja prijave podnijeti informacije o
poduzetim mjerama na temelju te prijave pučkom pravobranitelju, kao i
povjerljivoj osobi kad je ona poslala prijavu nepravilnosti tijelima
ovlaštenim na postupanje prema sadržaju prijave sukladno članku 22.
stavku 2. točki 3. ovoga Zakona.

\(2\) Osobe, organizacijske cjeline odnosno tijela ovlaštena na
postupanje prema sadržaju prijave dužna su u roku od petnaest dana od
dana okončanja postupanja podnijeti obrazloženo izvješće o konačnom
ishodu postupanja na temelju prijave pučkom pravobranitelju, kao i
povjerljivoj osobi kad je ona poslala prijavu nepravilnosti tijelima
ovlaštenim na postupanje prema sadržaju prijave sukladno članku 22.
stavku 2. točki 3. ovoga Zakona.

\(3\) Ako prijava o nepravilnosti upućuje na postojanje osnova sumnje da
je počinjeno kazneno djelo, tijela ovlaštena na postupanje po sadržaju
prijave postupat će prema odredbama kaznenog zakonodavstva Republike
Hrvatske.

\(4\) U slučaju velikog priljeva prijava pučki pravobranitelj može dati
prednost prijavama o teškim nepravilnostima ili o nepravilnostima glede
ključnih odredaba obuhvaćenih područjem primjene ovoga Zakona. U svakom
slučaju primjenjuje se rok iz stavka 5. ovoga članka.

\(5\) Pučki pravobranitelj dužan je prijavitelju nepravilnosti pružiti
informacije o tijeku i radnjama poduzetima u postupku u pravilu u roku
od 30 dana, ali ne duljem od 90 dana. U opravdanim slučajevima taj rok
može trajati do šest mjeseci.

\(6\) Pučki pravobranitelj može, nakon izvršene procjene, odlučiti da je
prijavljena nepravilnost očito neznatna te da ne zahtijeva daljnje
postupanje u smislu ovoga Zakona. Podnositelji takve prijave uživaju i
dalje zaštitu predviđenu ovim Zakonom.

\(7\) Pučki pravobranitelj može, ako prijava ne sadrži značajne nove
informacije o povredama u odnosu na prethodnu prijavu u vezi s kojom su
relevantni postupci okončani, a daljnje postupanje nije opravdano novim
pravnim ili činjeničnim okolnostima, zaključiti postupak i tome
obavijestiti prijavitelja.

\(8\) Nadležno tijelo dužno je bez odgađanja obavijestiti prijavitelja
nepravilnosti o ishodu postupka nakon njegova okončanja.

Javno razotkrivanje nepravilnosti

Članak 26.

\(1\) Javno razotkrivanje nepravilnosti je otkrivanje nepravilnosti
javnosti.

\(2\) Prijavitelj nepravilnosti koji javno razotkriva nepravilnost ima
pravo na zaštitu u skladu s ovim Zakonom ako je ispunjen jedan od
sljedećih uvjeta:

1\. osoba je prvo podnijela prijavu sustavom unutarnjeg i vanjskog
prijavljivanja, ili izravno nadležnom tijelu za vanjsko prijavljivanje,
ali u roku iz članka 22. stavka 2. točke 3. ovoga Zakona ili u roku iz
članka 25. stavka 5. ovoga Zakona nisu poduzete odgovarajuće mjere kao
odgovor na prijavu

ili ako

2\. prijavitelj ima opravdan razlog vjerovati da:

a\) nepravilnost može predstavljati neposrednu ili očitu opasnost za
javni interes, kao u slučaju krizne situacije ili rizika od
nepopravljive štete ili

b\) u slučaju vanjskog prijavljivanja postoji rizik od osvete ili su
izgledi da će se nepravilnost djelotvorno ukloniti niski zbog posebnih
okolnosti slučaja.

### IV. SUDSKA ZAŠTITA

Oslobođenje od plaćanja sudskih pristojbi

Članak 27.

Prijavitelj nepravilnosti u postupcima sudske zaštite vezanim za
prijavljivanje nepravilnosti oslobođen je od plaćanja sudskih pristojbi.

Nadležnost i postupak sudske zaštite prijavitelja

Članak 28.

\(1\) U postupku sudske zaštite prijavitelja nepravilnosti stvarno su
nadležni:

1\. općinski sudovi i Općinski radni sud u Zagrebu

2\. trgovački sudovi ako tužba za zaštitu prijavitelja nepravilnosti
proizlazi iz spora za koji je taj sud stvarno nadležan u skladu s
odredbama zakona kojim je uređen parnični postupak

3\. upravni sudovi ako tužba za zaštitu prijavitelja nepravilnosti
proizlazi iz upravnog spora za koji je taj sud stvarno nadležan u skladu
s odredbama zakona kojim je uređen upravni spor.

\(2\) U postupku sudske zaštite prijavitelja nepravilnosti mjesno je
nadležan sud sjedišta, prebivališta ili boravišta tuženika ili
tužitelja, ili sud na čijem je području osveta poduzeta ili je nastupila
njezina posljedica.

\(3\) U postupku sudske zaštite prijavitelja nepravilnosti, a osobito
pri određivanju rokova i ročišta, sud će uvijek obraćati osobitu
pozornost na potrebu hitnog rješavanja sporova za zaštitu prijavitelja
nepravilnosti.

Posebne tužbe za zaštitu prijavitelja nepravilnosti

Članak 29.

\(1\) Sudska zaštita prijavitelja nepravilnosti ostvaruje se u posebnom
postupku koji se pokreće tužbom za zaštitu prijavitelja nepravilnosti.

\(2\) Tužbom iz stavka 1. ovoga članka prijavitelj nepravilnosti može
tražiti da se:

1\. utvrdi da je prema prijavitelju nepravilnosti poduzeta osveta

2\. zabrani poduzimanje i ponavljanje osvete te da se uklone njezine
posljedice prema prijavitelju nepravilnosti

3\. naknadi šteta uzrokovana povredom prava zaštićenih ovim Zakonom

4\. presuda kojom je utvrđena povreda prava prijavitelja nepravilnosti
zbog razloga predviđenih ovim stavkom objavi u medijima na trošak
tuženika.

\(3\) Zahtjevi iz stavka 2. ovoga članka mogu se istaknuti zajedno sa
zahtjevima za zaštitu drugih prava o kojima se odlučuje u parničnom
postupku ako su svi zahtjevi u međusobnoj vezi i ako je isti sud stvarno
nadležan za njih, bez obzira na to je li za te zahtjeve propisano
rješavanje u redovitom ili u posebnom parničnom postupku, osim sporova o
smetanju posjeda. U tom slučaju primjenjuju se pravila za vrstu spora o
kojoj je riječ, ako ovim Zakonom nije drukčije određeno.

\(4\) Presuda kojom se nalaže objava u medijima obvezuje nakladnika
medija u kojem treba objaviti presudu.

Sudjelovanje trećih osoba

Članak 30.

\(1\) U parnicu u povodu tužbe iz članka 29. stavka 1. ovoga Zakona može
se kao umješač na strani prijavitelja nepravilnosti pridružiti pučki
pravobranitelj te organizacije, ustanove, udruge ili druge fizičke ili
pravne osobe koje se u okviru svoje djelatnosti bave zaštitom temeljnih
prava i sloboda, ili borbom protiv korupcije.

\(2\) Sud će dopustiti sudjelovanje umješača iz stavka 1. ovoga članka
samo uz pristanak prijavitelja nepravilnosti.

Pretpostavka štete i teret dokazivanja

Članak 31.

\(1\) U postupcima pred sudom ili drugim tijelom zbog štete koju je
pretrpio prijavitelj te pod uvjetom da je ta osoba učinila vjerojatnim
da je podnijela prijavu ili javno razotkrila informacije u skladu s ovim
Zakonom i da je pretrpjela štetu, pretpostavlja se da je šteta nastala
iz osvete zbog prijave ili javnog razotkrivanja.

\(2\) U slučajevima iz stavka 1. ovoga članka, osoba koja je poduzela
osvetu mora dokazati da je ta radnja ili propust bio utemeljen na
opravdanim razlozima.

Privremene mjere

Članak 32.

\(1\) U sudskom postupku po tužbi u vezi s prijavom nepravilnosti sud
koji vodi postupak može odrediti privremene mjere u skladu s odredbama
zakona kojima se uređuje prisilno ostvarenje i osiguranje tražbina, osim
ako ovim Zakonom nije drukčije propisano.

\(2\) Privremena mjera može se predložiti prije pokretanja, tijekom te
nakon završetka sudskog postupka, sve dok ovrha ne bude provedena.

\(3\) Prijavitelj nepravilnosti oslobođen je od plaćanja sudskih
pristojbi u postupku pokrenutom radi privremene mjere.

Prijedlog za određivanje privremene mjere

Članak 33.

\(1\) Prijedlogom za određivanje privremene mjere može se tražiti od
suda zabrana činjenja osvete, otklanjanje posljedica koje su
prouzrokovane osvetom te odgoda izvršenja odluka kojima je prijavitelj
nepravilnosti stavljen u nepovoljan položaj ili mu je povrijeđeno neko
od njegovih prava u radnom okruženju.

\(2\) O prijedlogu za određivanje privremenih mjera sud će odlučiti u
roku od osam dana od dana primitka prijedloga.

\(3\) Žalba protiv rješenja o određivanju privremene mjere ne odgađa
provedbu privremene mjere.

Nadzor nad provedbom Zakona

Članak 34.

Nadzor nad provedbom ovoga Zakona i propisa donesenih na temelju ovoga
Zakona te pojedinačnim aktima, uvjetima i načinom rada nadziranih
poslodavaca provode nadležna tijela sukladno posebnim propisima kojima
je uređen inspekcijski i drugi nadzor.

### V. PREKRŠAJNE ODREDBE

Članak 35.

\(1\) Novčanom kaznom u iznosu od 10.000,00 do 30.000,00 kuna kaznit će
se za prekršaj poslodavac pravna osoba ako:

1\. ne donese akt iz članka 21. stavka 1. ovoga Zakona u roku od dva
mjeseca od dana stupanja na snagu ovoga Zakona (članak 41. stavak 2.)

2\. opći akt iz članka 21. stavka 1. ovoga Zakona na prikladan način ne
učini dostupnim svim osobama u radnom okruženju, zajedno sa svim
informacijama bitnima za podnošenje prijave nepravilnosti (članak 20.
stavak 1. točka 1.)

3\. ne uspostavi sustav za unutarnje prijavljivanje nepravilnosti
(članak 19. stavci 2. i 3.)

4\. ne čuva podatke zaprimljene u prijavi od neovlaštenog otkrivanja
(članak 20. stavak 1. točka 4.)

5\. ne imenuje povjerljivu osobu ili njezina zamjenika iz članka 20.
stavka 2. u roku od tri mjeseca od dana stupanja na snagu ovoga Zakona
(članak 41. stavak 3.)

6\. ne osigura uvjete za vođenje evidencije o svakoj zaprimljenoj
prijavi sukladno članku 18. (članak 20. stavak 1. točka 5.)

7\. ne poduzme mjere radi otklanjanja utvrđenih nepravilnosti (članak
20. stavak 1. točka 6.).

\(2\) Za prekršaje iz stavka 1. ovoga članka novčanom kaznom u iznosu od
1000,00 do 10.000,00 kuna kaznit će se i odgovorna osoba u pravnoj
osobi.

\(3\) Za prekršaje iz stavka 1. ovoga članka novčanom kaznom u iznosu od
1000,00 do 10.000,00 kuna kaznit će se i fizička osoba obrtnik.

Članak 36.

\(1\) Novčanom kaznom u iznosu od 30.000,00 do 50.000,00 kuna kaznit će
se za prekršaj poslodavac pravna osoba ako:

1\. spriječi ili pokuša spriječiti prijavljivanje nepravilnosti (članak
8. stavak 1.)

2\. pokreće zlonamjerne postupke protiv prijavitelja nepravilnosti,
povezanih osoba te povjerljivih osoba i njezinih zamjenika (članak 8.
stavak 3.)

3\. bez pristanka otkrije ili pokuša otkriti identitet prijavitelja
nepravilnosti ili prijavljene osobe odnosno podatke na osnovi kojih se
može otkriti njihov identitet te druge podatke navedene u prijavi
nepravilnosti (članak 14. stavci 1., 2. i 4.)

4\. ako se osvećuje, pokušava osvetiti ili prijeti osvetom prijavitelju
nepravilnosti, povezanoj osobi te povjerljivoj osobi i njezinu zamjeniku
zbog prijavljivanja nepravilnosti ili javnog razotkrivanja (članak 9.
stavak 1.)

5\. ne zaštiti prijavitelja nepravilnosti od osvete i ne poduzme nužne
mjere radi zaustavljanja osvete i otklanjanja njezinih posljedica
(članak 20. stavak 1. točka 3.)

6\. utječe ili pokuša utjecati na postupanje povjerljive osobe ili
njezina zamjenika prilikom poduzimanja radnji iz njihove nadležnosti
potrebnih za zaštitu prijavitelja nepravilnosti (članak 22. stavak 3.).

\(2\) Za prekršaje iz stavka 1. ovoga članka novčanom kaznom u iznosu od
3000,00 do 30.000,00 kuna kaznit će se i odgovorna osoba u pravnoj
osobi.

\(3\) Za prekršaje iz stavka 1. ovoga članka novčanom kaznom u iznosu od
3000,00 do 30.000,00 kuna kaznit će se fizička osoba obrtnik.

\(4\) Za prekršaje iz stavka 1. točaka 1., 3., 4., i 6. ovoga članka
novčanom kaznom u iznosu od 3000,00 do 30.000,00 kuna kaznit će se i
fizička osoba.

Članak 37.

Novčanom kaznom u iznosu od 3000,00 do 30.000,00 kuna kaznit će se za
prekršaj fizička osoba koja prijavljuje ili javno razotkriva informacije
za koje zna da su neistinite, osim ako se ne radi o kaznenom djelu
(članak 12. stavak 1.).

Članak 38.

Novčanom kaznom u iznosu od 3000,00 do 30.000,00 kuna kaznit će se za
prekršaj:

1\. povjerljiva osoba i njezin zamjenik ako ne čuvaju identitet
prijavitelja nepravilnosti i podatke zaprimljene u prijavi od
neovlaštenog otkrivanja odnosno objave drugim osobama, osim ako to nije
suprotno zakonu (članak 22. stavak 2. točka 7.)

2\. svaka osoba koja sudjeluje u postupku po prijavi nepravilnosti ako
ne štititi podatke koje sazna iz prijave, ili ih koristi ili otkriva u
druge svrhe osim one koje su potrebne za ispravno daljnje postupanje
(članak 16.)

3\. povjerljiva osoba i njezin zamjenik ako zlouporabe svoje ovlasti na
štetu prijavitelja nepravilnosti (članak 22. stavak 4.).

Članak 39.

Za prekršaje propisane ovim Zakonom optužni prijedlog može podnijeti i
pučki pravobranitelj.

Dostava statističkih podataka

Članak 40.

\(1\) Ministarstvo nadležno za poslove pravosuđa svake godine dostavlja
Europskoj komisiji dostupne statističke podatke o prijavljenim
nepravilnostima pučkom pravobranitelju. Ti podaci uključuju broj
prijava, broj istraga i postupaka pokrenutih na temelju takvih prijava i
njihov ishod te, ako je utvrđena, procijenjenu imovinsku štetu i vraćene
iznose nakon istraga i postupaka u vezi s prijavljenim nepravilnostima.

\(2\) Ministarstvo nadležno za poslove pravosuđa dužno je voditi
evidencije i statističke podatke o sudskim predmetima vezanim uz sudsku
zaštitu sukladno ovom Zakonu.

### VI. PRIJELAZNE I ZAVRŠNE ODREDBE

Rok za donošenje općih akata i imenovanje povjerljive osobe

Članak 41.

\(1\) Pučki pravobranitelj najkasnije će u roku od dva mjeseca od
stupanja na snagu ovoga Zakona podnijeti na potvrdu Hrvatskome saboru
Poslovnik usklađen s odredbama ovoga Zakona i drugih zakona kojima se
uređuje njegova nadležnost.

\(2\) Poslodavac je dužan donijeti akt iz članka 21. stavka 1. ovoga
Zakona u roku od dva mjeseca od dana stupanja na snagu ovoga Zakona.

\(3\) Poslodavac je dužan imenovati povjerljivu osobu i zamjenika
povjerljive osobe na način propisan člankom 20. ovoga Zakona u roku od
tri mjeseca od dana stupanja na snagu ovoga Zakona.

\(4\) Tijela u čijem su djelokrugu poslovi nacionalne sigurnosti i
obrane donijet će poseban akt iz članka 4. stavka 3. ovoga Zakona u roku
od četiri mjeseca od dana stupanja na snagu ovoga Zakona.

\(5\) Ministar nadležan za poslove pravosuđa će u roku od šest mjeseci
od stupanja na snagu ovoga Zakona donijeti akt kojim će urediti pružanje
emocionalne podrške iz članka 11. stavka 1. točke 5. ovoga Zakona.

\(6\) Ministarstvo nadležno za poslove pravosuđa objavit će obrazac za
statističko praćenje vezano uz članak 40. stavak 2. ovoga Zakona u
»Narodnim novinama« u roku od dva mjeseca od stupanja na snagu ovoga
Zakona.

Članak 42.

\(1\) Do donošenja akata iz članka 21. stavka 1. ovoga Zakona opći akti
poslodavca koji su doneseni na temelju Zakona o zaštiti prijavitelja
nepravilnosti (»Narodne novine«, br. 17/19.) ostaju na snazi.

\(2\) Do imenovanja povjerljive osobe i zamjenika, sukladno članku 20.
ovoga Zakona, povjerljive osobe i zamjenici imenovani na temelju Zakona
o zaštiti prijavitelja nepravilnosti (»Narodne novine«, br. 17/19.)
nastavljaju obnašati svoje dužnosti.

Članak 43.

Postupci pokrenuti na temelju Zakona o zaštiti prijavitelja
nepravilnosti (»Narodne novine«, br. 17/19.) dovršit će se po odredbama
toga Zakona.

Članak 44.

Stupanjem na snagu ovoga Zakona prestaje važiti Zakon o zaštiti
prijavitelja nepravilnosti (»Narodne novine«, br. 17/19.).

Stupanje Zakona na snagu

Članak 45.

Ovaj Zakon stupa na snagu osmoga dana od dana objave u »Narodnim
novinama«.

### PRILOG Dio I.

**A. **Članak 2. stavak 1. točka (a) podtočka i. -- javna nabava:

1\. Pravila postupka za javnu nabavu i dodjelu koncesija, za dodjelu
ugovora u području obrane i sigurnosti te za dodjelu ugovora subjekata
koji djeluju u sektoru vodnog gospodarstva, energetskom i prometnom
sektoru te sektoru poštanskih usluga i svakog drugog ugovora, kako su
utvrđena:

i\. Direktivom 2014/23/EU Europskog parlamenta i Vijeća od 26. veljače
2014. o dodjeli ugovorâ o koncesiji (SL L 94, 28. 3. 2014., str. 1.)

ii\. Direktivom 2014/24/EU Europskog parlamenta i Vijeća od 26. veljače
2014. o javnoj nabavi i o stavljanju izvan snage Direktive 2004/18/EZ
(SL L 94, 28. 3. 2014., str. 65.)

iii\. Direktivom 2014/25/EU Europskog parlamenta i Vijeća od 26. veljače
2014. o nabavi subjekata koji djeluju u sektoru vodnog gospodarstva,
energetskom i prometnom sektoru te sektoru poštanskih usluga i
stavljanju izvan snage Direktive 2004/17/EZ (SL L 94, 28. 3. 2014., str.
243.)

iv\. Direktivom 2009/81/EZ Europskog parlamenta i Vijeća od 13. srpnja
2009. o usklađivanju postupaka nabave za određene ugovore o radovima,
ugovore o nabavi robe i ugovore o uslugama koje sklapaju javni
naručitelji ili naručitelji u području obrane i sigurnosti te izmjeni
direktiva 2004/17/EZ i 2004/18/EZ (SL L 216, 20. 8. 2009., str. 76.).

2\. Postupci preispitivanja uređeni su sljedećim:

i\. Direktivom Vijeća 92/13/EEZ od 25. veljače 1992. o usklađivanju
zakona i drugih propisa o primjeni pravila Zajednice u postupcima nabave
subjekata koji djeluju u sektoru vodnoga gospodarstva, energetskom,
prometnom i telekomunikacijskom sektoru (SL L 76, 23. 3. 1992., str.
14.)

ii\. Direktivom Vijeća 89/665/EEZ od 21. prosinca 1989. o usklađivanju
zakona i drugih propisa u odnosu na primjenu postupaka kontrole na
sklapanje ugovora o javnoj nabavi robe i javnim radovima (SL L 395, 30.
12. 1989., str. 33.).

**B. **Članak 2. stavak 1. točka (a) podtočka ii. -- financijske usluge,
proizvodi i tržišta te sprječavanje pranja novca i financiranja
terorizma:

1\. Pravila kojima se utvrđuju regulatorni i nadzorni okvir te zaštita
potrošača i ulagača u području financijskih usluga i tržišta kapitala,
bankarstva i kreditiranja, ulaganja, osiguranja i reosiguranja,
strukovnih i osobnih mirovinskih proizvoda, vrijednosnih papira,
investicijskih fondova i platnih usluga u Uniji te djelatnosti iz
Priloga I. Direktivi 2013/36/EU Europskog parlamenta i Vijeća od 26.
lipnja 2013. o pristupanju djelatnosti kreditnih institucija i
bonitetnom nadzoru nad kreditnim institucijama i investicijskim
društvima, izmjeni Direktive 2002/87/EZ te stavljanju izvan snage
direktiva 2006/48/EZ i 2006/49/EZ (SL L 176, 27. 6. 2013., str. 338),
kako su utvrđena:

i\. Direktivom 2009/110/EZ Europskog parlamenta i Vijeća od 16. rujna
2009. o osnivanju, obavljanju djelatnosti i bonitetnom nadzoru
poslovanja institucija za elektronički novac te o izmjeni direktiva
2005/60/EZ i 2006/48/EZ i stavljanju izvan snage Direktive 2000/46/EZ
(SL L 267, 10. 10. 2009., str. 7.)

ii\. Direktivom 2011/61/EU Europskog parlamenta i Vijeća od 8. lipnja
2011. o upraviteljima alternativnih investicijskih fondova i o izmjeni
direktiva 2003/41/EZ i 2009/65/EZ te uredbi (EZ) br. 1060/2009 i (EU)
br. 1095/2010 (SL L 174, 1. 7. 2011., str. 1.)

iii\. Uredbom (EU) br. 236/2012 Europskog parlamenta i Vijeća od 14.
ožujka 2012. o kratkoj prodaji i određenim aspektima kreditnih
izvedenica na osnovi nastanka statusa neispunjavanja obveza (SL L 86,
24. 3. 2012., str. 1.)

iv\. Uredbom (EU) br. 345/2013 Europskog parlamenta i Vijeća od 17.
travnja 2013. o europskim fondovima poduzetničkog kapitala (SL L 115,
25. 4. 2013., str. 1.)

v\. Uredbom (EU) br. 346/2013 Europskog parlamenta i Vijeća od 17.
travnja 2013. o europskim fondovima za socijalno poduzetništvo (SL L
115, 25. 4. 2013., str. 18.)

vi\. Direktivom 2014/17/EU Europskog parlamenta i Vijeća od 4. veljače
2014. o ugovorima o potrošačkim kreditima koji se odnose na stambene
nekretnine i o izmjeni direktiva 2008/48/EZ i 2013/36/EU i Uredbe (EU)
br. 1093/2010 (SL L 60, 28. 2. 2014., str. 34.)

vii\. Uredbom (EU) br. 537/2014 Europskog parlamenta i Vijeća od 16.
travnja 2014. o posebnim zahtjevima u vezi zakonske revizije subjekata
od javnog interesa i stavljanju izvan snage Odluke Komisije 2005/909/EZ
(SL L 158, 27. 5. 2014., str. 77.)

viii\. Uredbom (EU) br. 600/2014 Europskog parlamenta i Vijeća od 15.
svibnja 2014. o tržištima financijskih instrumenata i izmjeni Uredbe
(EU) br. 648/2012 (SL L 173, 12. 6. 2014., str. 84.)

ix\. Direktivom (EU) 2015/2366 Europskog parlamenta i Vijeća od 25.
studenoga 2015. o platnim uslugama na unutarnjem tržištu, o izmjeni
direktiva 2002/65/EZ, 2009/110/EZ i 2013/36/EU te Uredbe (EU) br.
1093/2010 i o stavljanju izvan snage Direktive 2007/64/EZ (SL L 337, 23.
12. 2015., str. 35.)

x\. Direktivom 2004/25/EZ Europskog parlamenta i Vijeća od 21. travnja
2004. o ponudama za preuzimanje (SL L 142, 30. 4. 2004., str. 12.)

xi\. Direktivom 2007/36/EZ Europskog parlamenta i Vijeća od 11. srpnja
2007. o izvršavanju pojedinih prava dioničara trgovačkih društava
uvrštenih na burzu (SL L 184, 14. 7. 2007., str. 17.)

xii\. Direktivom 2004/109/EZ Europskog parlamenta i Vijeća od 15.
prosinca 2004. o usklađivanju zahtjeva za transparentnošću u vezi s
informacijama o izdavateljima čiji su vrijednosni papiri uvršteni za
trgovanje na uređenom tržištu i o izmjeni Direktive 2001/34/EZ (SL L
390, 31. 12. 2004., str. 38.)

xiii\. Uredbom (EU) br. 648/2012 Europskog parlamenta i Vijeća od 4.
srpnja 2012. o OTC izvedenicama, središnjoj drugoj ugovornoj strani i
trgovinskom repozitoriju (SL L 201, 27. 7. 2012., str. 1.)

xiv\. Uredbom (EU) 2016/1011 Europskog parlamenta i Vijeća od 8. lipnja
2016. o indeksima koji se upotrebljavaju kao referentne vrijednosti u
financijskim instrumentima i financijskim ugovorima ili za mjerenje
uspješnosti investicijskih fondova i o izmjeni direktiva 2008/48/EZ i
2014/17/EU te Uredbe (EU) br. 596/2014 (SL L 171, 29. 6. 2016., str. 1.)

xv\. Direktivom 2009/138/EZ Europskog parlamenta i Vijeća od 25.
studenog 2009. o osnivanju i obavljanju djelatnosti osiguranja i
reosiguranja (Solventnost II) (SL L 335, 17. 12. 2009., str. 1.)

xvi\. Direktivom 2014/59/EU Europskog parlamenta i Vijeća od 15. svibnja
2014. o uspostavi okvira za oporavak i sanaciju kreditnih institucija i
investicijskih društava te o izmjeni Direktive Vijeća 82/891/EEZ i
direktiva 2001/24/EZ, 2002/47/EZ, 2004/25/EZ, 2005/56/EZ, 2007/36/EZ,
2011/35/EU, 2012/30/EU i 2013/36/EU te uredbi (EU) br. 1093/2010 i (EU)
br. 648/2012 Europskog parlamenta i Vijeća (SL L 173, 12. 6. 2014., str.
190.)

xvii\. Direktivom 2002/87/EZ Europskog parlamenta i Vijeća od 16.
prosinca 2002. o dodatnom nadzoru kreditnih institucija, društava za
osiguranje i investicijskih društava u financijskom konglomeratu i o
izmjeni direktiva Vijeća 73/239/EEZ, 79/267/EEZ, 92/49/EEZ, 92/96/EEZ,
93/6/EEZ i 93/22/EEZ i direktiva 98/78/EZ i 2000/12/EZ Europskog
parlamenta i Vijeća (SL L 35, 11. 2. 2003., str. 1.)

xviii\. Direktivom 2014/49/EU Europskog parlamenta i Vijeća od 16.
travnja 2014. o sustavima osiguranja depozita (SL L 173, 12. 6. 2014.,
str. 149.)

xix\. Direktivom 97/9/EZ Europskog parlamenta i Vijeća od 3. ožujka
1997. o sustavima naknada štete za investitore (SL L 84, 26. 3. 1997.,
str. 22.)

xx\. Uredbom (EU) br. 575/2013 Europskog parlamenta i Vijeća od 26.
lipnja 2013. o bonitetnim zahtjevima za kreditne institucije i
investicijska društva i o izmjeni Uredbe (EU) br. 648/2012 (SL L 176,
27. 6. 2013., str. 1.).

**C. **Članak 2. stavak 1. točka (a) podtočka iii. -- sigurnost i
sukladnost proizvoda:

1\. Zahtjevi za sigurnost i sukladnost proizvoda koji se stavljaju na
tržište Unije, kako su definirani i uređeni:

i\. Direktivom 2001/95/EZ Europskog parlamenta i Vijeća od 3. prosinca
2001. o općoj sigurnosti proizvoda (SL L 11, 15. 1. 2002., str. 4.)

ii\. zakonodavstvom Unije o usklađivanju izrađenih proizvoda,
uključujući zahtjeve za označivanje, osim hrane i hrane za životinje,
lijekova za humanu i veterinarsku primjenu, živih biljaka i životinja,
proizvoda ljudskog porijekla i proizvoda biljaka i životinja koji su u
izravnoj vezi s njihovom daljnjom reprodukcijom, kako je navedeno u
prilozima I. i II. Uredbi (EU) 2019/1020 Europskog parlamenta i Vijeća
od 20. lipnja 2019. o nadzoru tržišta i sukladnosti proizvoda i o
izmjeni Direktive 2004/42/EZ i uredbi (EZ) br. 765/2008 i (EU) br.
305/2011 (SL L 169, 25. 6. 2019., str. 1.)

iii\. Direktivom 2007/46/EZ Europskog parlamenta i Vijeća od 5. rujna
2007. o uspostavi okvira za homologaciju motornih vozila i njihovih
prikolica te sustava, sastavnih dijelova i zasebnih tehničkih jedinica
namijenjenih za takva vozila (Okvirna direktiva) (SL L 263, 9. 10.
2007., str. 1.).

2\. Pravila o stavljanju na tržište i uporabi osjetljivih i opasnih
proizvoda, kako su utvrđena:

i\. Direktivom 2009/43/EZ Europskog parlamenta i Vijeća od 6. svibnja
2009. o pojednostavnjivanju uvjeta za transfer obrambenih proizvoda
unutar Zajednice (SL L 146, 10. 6. 2009., str. 1.)

ii\. Direktivom Vijeća 91/477/EEZ od 18. lipnja 1991. o nadzoru nabave i
posjedovanja oružja (SL L 256, 13. 9. 1991., str. 51.)

iii\. Uredbom (EU) br. 98/2013 Europskog parlamenta i Vijeća od 15.
siječnja 2013. o stavljanju na tržište i uporabi prekursora eksploziva
(SL L 39, 9. 2. 2013., str. 1.).

**D. **Članak 2. stavak 1. točka (a) podtočka iv. -- sigurnost prometa:

1\. Sigurnosni zahtjevi u sektoru željezničkog prometa, kako su uređeni
Direktivom (EU) 2016/798 Europskog parlamenta i Vijeća od 11. svibnja
2016. o sigurnosti željeznica (SL L 138, 26. 5. 2016., str. 102.).

2\. Sigurnosni zahtjevi u sektoru civilnog zrakoplovstva, kako su
uređeni Uredbom (EU) br. 996/2010 Europskog parlamenta i Vijeća od 20.
listopada 2010. o istragama i sprečavanju nesreća i nezgoda u civilnom
zrakoplovstvu i stavljanju izvan snage Direktive 94/56/EZ (SL L 295, 12.
11. 2010., str. 35.).

3\. Sigurnosni zahtjevi u sektoru cestovnog prometa, kako su uređeni:

i\. Direktivom 2008/96/EZ Europskog parlamenta i Vijeća od 19. studenoga
2008. o upravljanju sigurnošću cestovne infrastrukture (SL L 319, 29.
11. 2008., str. 59.)

ii\. Direktivom 2004/54/EZ Europskog parlamenta i Vijeća od 29. travnja
2004. o minimalnim sigurnosnim zahtjevima za tunele u transeuropskoj
cestovnoj mreži (SL L 167, 30. 4. 2004., str. 39.)

iii\. Uredbom (EZ) br. 1071/2009 Europskog parlamenta i Vijeća od 21.
listopada 2009. o uspostavljanju zajedničkih pravila koja se tiču uvjeta
za obavljanje djelatnosti cestovnog prijevoznika te stavljanju izvan
snage Direktive Vijeća 96/26/EZ, (SL L 300, 14. 11. 2009., str. 51.).

4\. Sigurnosni zahtjevi u sektoru pomorskog prometa, kako su uređeni:

i\. Uredbom (EZ) br. 391/2009 Europskog parlamenta i Vijeća od 23.
travnja 2009. o zajedničkim pravilima i normama za organizacije koje
obavljaju pregled i nadzor brodova (SL L 131, 28. 5. 2009., str. 11.)

ii\. Uredbom (EZ) br. 392/2009 Europskog parlamenta i Vijeća od 23.
travnja 2009. o odgovornosti prijevoznika u prijevozu putnika morem u
slučaju nesreća (SL L 131, 28. 5. 2009., str. 24.)

iii\. Direktivom 2014/90/EU Europskog parlamenta i Vijeća od 23. srpnja
2014. o pomorskoj opremi i stavljanju izvan snage Direktive Vijeća
96/98/EZ (SL L 257, 28. 8. 2014., str. 146.)

iv\. Direktivom 2009/18/EZ Europskog parlamenta i Vijeća od 23. travnja
2009. o određivanju temeljnih načela o istraživanju nesreća u području
pomorskog prometa i o izmjeni Direktive Vijeća 1999/35/EZ i Direktive
2002/59/EZ Europskog parlamenta i Vijeća (SL L 131, 28. 5. 2009., str.
114.)

v\. Direktivom 2008/106/EZ Europskog parlamenta i Vijeća od 19.
studenoga 2008. o minimalnoj razini osposobljavanja pomoraca (SL L 323,
3. 12. 2008., str. 33.)

vi\. Direktivom Vijeća 98/41/EZ od 18. lipnja 1998. o upisu osoba koje
putuju putničkim brodovima koji plove prema lukama ili iz luka država
članica Zajednice (SL L 188, 2. 7. 1998., str. 35.)

vii\. Direktivom 2001/96/EZ Europskog parlamenta i Vijeća od 4. prosinca
2001. o utvrđivanju usklađenih zahtjeva i postupaka za siguran ukrcaj i
iskrcaj brodova za rasuti teret (SL L 13, 16. 1. 2002., str. 9.).

5\. Sigurnosni zahtjevi, kako su uređeni Direktivom 2008/68/EZ Europskog
parlamenta i Vijeća od 24. rujna 2008. o kopnenom prijevozu opasnih
tvari (SL L 260, 30. 9. 2008., str. 13.).

**E. **Članak 2. stavak 1. točka (a) podtočka v. -- zaštita okoliša:

1\. Svako kazneno djelo protiv zaštite okoliša kako je uređeno
Direktivom 2008/99/EZ Europskog parlamenta i Vijeća od 19. studenoga
2008. o zaštiti okoliša putem kaznenog prava (SL L 328, 6. 12. 2008.,
str. 28.) ili bilo kakvo nezakonito ponašanje kojim se krši
zakonodavstvo iz prilogâ Direktivi 2008/99/EZ.

2\. Pravila o okolišu i klimi, kako su utvrđena:

i\. Direktivom 2003/87/EZ Europskog parlamenta i Vijeća od 13. listopada
2003. o uspostavi sustava trgovanja emisijskim jedinicama stakleničkih
plinova unutar Zajednice i o izmjeni Direktive Vijeća 96/61/EZ (SL L
275, 25. 10. 2003., str. 32.)

ii\. Direktivom 2009/28/EZ Europskog parlamenta i Vijeća od 23. travnja
2009. o promicanju uporabe energije iz obnovljivih izvora te o izmjeni i
kasnijem stavljanju izvan snage direktiva 2001/77/EZ i 2003/30/EZ (SL L
140, 5. 6. 2009., str. 16.)

iii\. Direktivom 2012/27/EU Europskog parlamenta i Vijeća od 25.
listopada 2012. o energetskoj učinkovitosti, izmjeni direktiva
2009/125/EZ i 2010/30/EU i stavljanju izvan snage direktiva 2004/8/EZ i
2006/32/EZ (SL L 315, 14. 11. 2012., str. 1.)

iv\. Uredbom (EU) br. 525/2013 Europskog parlamenta i Vijeća od 21.
svibnja 2013. o mehanizmu za praćenje i izvješćivanje o emisijama
stakleničkih plinova i za izvješćivanje o drugim informacijama u vezi s
klimatskim promjenama na nacionalnoj razini i razini Unije te stavljanju
izvan snage Odluke br. 280/2004/EZ (SL L 165, 18. 6. 2013., str. 13.)

v\. Direktivom (EU) 2018/2001 Europskog parlamenta i Vijeća od 11.
prosinca 2018. o promicanju uporabe energije iz obnovljivih izvora (SL L
328, 21. 12. 2018., str. 82.).

3\. Pravila o održivom razvoju i gospodarenju otpadom, kako su utvrđena:

i\. Direktivom 2008/98/EZ Europskog parlamenta i Vijeća od 19. studenoga
2008. o otpadu i stavljanju izvan snage određenih direktiva (SL L 312,
22. 11. 2008., str. 3.)

ii\. Uredbom (EU) br. 1257/2013 Europskog parlamenta i Vijeća od 20.
studenoga 2013. o recikliranju brodova i o izmjeni Uredbe (EZ) br.
1013/2006 i Direktive 2009/16/EZ (SL L 330, 10. 12. 2013., str. 1.)

iii\. Uredbom (EU) br. 649/2012 Europskog parlamenta i Vijeća od 4.
srpnja 2012. o izvozu i uvozu opasnih kemikalija (SL L 201, 27. 7.
2012., str. 60.).

4\. Pravila o onečišćenju mora i zraka te onečišćenju bukom, kako su
utvrđena:

i\. Direktivom 1999/94/EZ Europskog parlamenta i Vijeća od 13. prosinca
1999. o dostupnosti podataka za potrošače o ekonomičnosti potrošnje
goriva i emisijama CO2 u vezi s prodajom novih osobnih automobila (SL L
12, 18. 1. 2000., str. 16.)

ii\. Direktivom 2001/81/EZ Europskog parlamenta i Vijeća od 23.
listopada 2001. o nacionalnim gornjim granicama emisije za određene
onečišćujuće tvari (SL L 309, 27. 11. 2001., str. 22.)

iii\. Direktivom 2002/49/EZ Europskog parlamenta i Vijeća od 25. lipnja
2002. o procjeni i upravljanju bukom iz okoliša (SL L 189, 18. 7. 2002.,
str. 12.)

iv\. Uredbom (EZ) br. 782/2003 Europskog parlamenta i Vijeća od 14.
travnja 2003. o zabrani organokositrenih spojeva na brodovima (SL L 115,
9. 5. 2003., str. 1.)

v\. Direktivom 2004/35/EZ Europskog parlamenta i Vijeća od 21. travnja
2004. o odgovornosti za okoliš u pogledu sprečavanja i otklanjanja štete
u okolišu (SL L 143, 30. 4. 2004., str. 56.)

vi\. Direktivom 2005/35/EZ Europskog parlamenta i Vijeća od 7. rujna
2005. o onečišćenju s brodova i uvođenju sankcija za kršenja (SL L 255,
30. 9. 2005., str. 11.)

vii\. Uredbom (EZ) br. 166/2006 Europskog parlamenta i Vijeća od 18.
siječnja 2006. o uspostavi Europskog registra ispuštanja i prijenosa
onečišćujućih tvari i o izmjeni i dopuni direktiva Vijeća 91/689/EEZ i
96/61/EZ (SL L 33, 4. 2. 2006., str. 1.)

viii\. Direktivom 2009/33/EZ Europskog parlamenta i Vijeća od 23.
travnja 2009. o promicanju čistih i energetski učinkovitih vozila u
cestovnom prijevozu (SL L 120, 15. 5. 2009., str. 5.)

ix\. Uredbom (EZ) br. 443/2009 Europskog parlamenta i Vijeća od 23.
travnja 2009. o utvrđivanju standardnih vrijednosti emisija za nove
osobne automobile u okviru integriranog pristupa Zajednice smanjenju
emisija CO2 iz lakih vozila (SL L 140, 5. 6. 2009., str. 1.)

x\. Uredbom (EZ) br. 1005/2009 Europskog parlamenta i Vijeća od 16.
rujna 2009. o tvarima koje oštećuju ozonski sloj (SL L 286, 31. 10.
2009., str. 1.)

xi\. Direktivom 2009/126/EZ Europskog parlamenta i Vijeća od 21.
listopada 2009. o fazi II. rekuperacije benzinskih para tijekom punjenja
motornih vozila gorivom na benzinskim postajama (SL L 285, 31. 10.
2009., str. 36.)

xii\. Uredbom (EU) br. 510/2011 Europskog parlamenta i Vijeća od 11.
svibnja 2011. o utvrđivanju standardnih vrijednosti emisija za nova laka
gospodarska vozila kao dio integriranog pristupa Unije s ciljem
smanjivanja emisija CO2 iz osobnih i lakih gospodarskih vozila (SL L
145, 31. 5. 2011., str. 1)

xiii\. Direktivom 2014/94/EU Europskog parlamenta i Vijeća od 22.
listopada 2014. o uspostavi infrastrukture za alternativna goriva (SL L
307, 28. 10. 2014., str. 1.)

xiv\. Uredbom (EU) 2015/757 Europskog parlamenta i Vijeća od 29. travnja
2015. o praćenju emisija ugljikova dioksida iz pomorskog prometa,
izvješćivanju o njima i njihovoj verifikaciji te o izmjeni Direktive
2009/16/EZ (SL L 123, 19. 5. 2015., str. 55.)

xv\. Direktivom (EU) 2015/2193 Europskog parlamenta i Vijeća od 25.
studenoga 2015. o ograničenju emisija određenih onečišćujućih tvari u
zrak iz srednjih uređaja za loženje (SL L 313, 28. 11. 2015., str. 1.).

5\. Pravila o zaštiti voda i tla i gospodarenju njima, kako su utvrđena:

i\. Direktivom 2007/60/EZ Europskog parlamenta i Vijeća od 23. listopada
2007. o procjeni i upravljanju rizicima od poplava (SL L 288, 6. 11.
2007., str. 27.)

ii\. Direktivom 2008/105/EZ Europskog parlamenta i Vijeća od 16.
prosinca 2008. o standardima kvalitete okoliša u području vodne politike
i o izmjeni i kasnijem stavljanju izvan snage direktiva Vijeća
82/176/EEZ, 83/513/EEZ, 84/156/EEZ, 84/491/EEZ, 86/280/EEZ i izmjeni
Direktive 2000/60/EZ Europskog parlamenta i Vijeća (SL L 348, 24. 12.
2008., str. 84.)

iii\. Direktivom 2011/92/EU Europskog parlamenta i Vijeća od 13.
prosinca 2011. o procjeni učinaka određenih javnih i privatnih projekata
na okoliš (SL L 26, 28. 1. 2012., str. 1.).

6\. Pravila o zaštiti prirode i biološke raznolikosti, kako su utvrđena:

i\. Uredbom Vijeća (EZ) br. 1936/2001 od 27. rujna 2001. o utvrđivanju
mjera nadzora ribolova određenih stokova vrlo migratornih riba (SL L
263, 3. 10. 2001., str. 1.)

ii\. Uredbom Vijeća (EZ) br. 812/2004 od 26. travnja 2004. o utvrđivanju
mjera koje se odnose na slučajni ulov kitova i dupina pri ribolovu i o
izmjeni Uredbe (EZ) br. 88/98 (SL L 150, 30. 4. 2004., str. 12.)

iii\. Uredbom (EZ) br. 1007/2009 Europskog parlamenta i Vijeća od 16.
rujna 2009. o trgovini proizvodima od tuljana (SL L 286, 31. 10. 2009.,
str. 36.)

iv\. Uredbom Vijeća (EZ) br. 734/2008 od 15. srpnja 2008. o zaštiti
osjetljivih morskih ekosustava na otvorenome moru od štetnih utjecaja
alata za pridneni ribolov (SL L 201, 30. 7. 2008., str. 8.)

v\. Direktivom 2009/147/EZ Europskog parlamenta i Vijeća od 30. studenog
2009. o očuvanju divljih ptica (SL L 20, 26. 1. 2010., str. 7.)

vi\. Uredbom (EU) br. 995/2010 Europskog parlamenta i Vijeća od 20.
listopada 2010. o utvrđivanju obveza gospodarskih subjekata koji
stavljaju u promet drvo i proizvode od drva (SL L 295, 12. 11. 2010.,
str. 23.)

vii\. Uredbom (EU) br. 1143/2014 Europskog parlamenta i Vijeća od 22.
listopada 2014. o sprječavanju i upravljanju unošenja i širenja
invazivnih stranih vrsta (SL L 317, 4. 11. 2014., str. 35.).

7\. Pravila o kemijskim tvarima, kako su utvrđena Uredbom (EZ) br.
1907/2006 Europskog parlamenta i Vijeća od 18. prosinca 2006. o
registraciji, evaluaciji, autorizaciji i ograničavanju kemikalija
(REACH) i osnivanju Europske agencije za kemikalije te o izmjeni
Direktive 1999/45/EZ i stavljanju izvan snage Uredbe Vijeća (EEZ) br.
793/93 i Uredbe Komisije (EZ) br. 1488/94 kao i Direktive Vijeća
76/769/EEZ i direktiva Komisije 91/155/EEZ, 93/67/EEZ, 93/105/EZ i
2000/21/EZ (SL L 396, 30. 12. 2006., str. 1.).

8\. Pravila o ekološkim proizvodima, kako su utvrđena Uredbom (EU)
2018/848 Europskog parlamenta i Vijeća od 30. svibnja 2018. o ekološkoj
proizvodnji i označivanju ekoloških proizvoda te stavljanju izvan snage
Uredbe Vijeća (EZ) br. 834/2007 (SL L 150, 14. 6. 2018., str. 1.).

**F. **Članak 2. stavak 1. točka (a) podtočka vi. -- zaštita od zračenja
i nuklearna sigurnost:

Pravila o nuklearnoj sigurnosti, kako su utvrđena:

i\. Direktivom Vijeća 2009/71/Euratom od 25. lipnja 2009. o uspostavi
okvira Zajednice za nuklearnu sigurnost nuklearnih postrojenja (SL L
172, 2. 7. 2009., str. 18.)

ii\. Direktivom Vijeća 2013/51/Euratom od 22. listopada 2013. o
utvrđivanju zahtjeva za zaštitu zdravlja stanovništva od radioaktivnih
tvari u vodi namijenjenoj za ljudsku potrošnju (SL L 296, 7. 11. 2013.,
str. 12.)

iii\. Direktivom Vijeća 2013/59/Euratom od 5. prosinca 2013. o osnovnim
sigurnosnim standardima za zaštitu od opasnosti koje potječu od
izloženosti ionizirajućem zračenju, i o stavljanju izvan snage direktiva
89/618/Euratom, 90/641/Euratom, 96/29/Euratom, 97/43/Euratom i
2003/122/Euratom (SL L 13, 17. 1. 2014., str. 1.)

iv\. Direktivom Vijeća 2011/70/Euratom od 19. srpnja 2011. o uspostavi
okvira Zajednice za odgovorno i sigurno zbrinjavanje istrošenoga goriva
i radioaktivnog otpada (SL L 199, 2. 8. 2011., str. 48.)

v\. Direktivom Vijeća 2006/117/Euratom od 20. studenoga 2006. o nadzoru
i kontroli pošiljaka radioaktivnog otpada i istrošenoga goriva (SL L
337, 5. 12. 2006., str. 21.)

vi\. Uredbom Vijeća (Euratom) 2016/52 od 15. siječnja 2016. o
utvrđivanju najviših dopuštenih razina radioaktivnog onečišćenja hrane i
hrane za životinje nakon nuklearne nesreće ili bilo kojeg drugog slučaja
radiološke opasnosti i o stavljanju izvan snage Uredbe (Euratom) br.
3954/87 i uredaba Komisije (Euratom) br. 944/89 i (Euratom) br. 770/90
(SL L 13, 20. 1. 2016., str. 2.)

vii\. Uredbom Vijeća (Euratom) br. 1493/93 od 8. lipnja 1993. o
pošiljkama radioaktivnih tvari između država članica (SL L 148, 19. 6.
1993., str. 1.).

**G. **Članak 2. stavak 1. točka (a) podtočka vii. -- sigurnost hrane i
hrane za životinje, zdravlje i dobrobit životinja:

1\. Zakonodavstvo Unije o hrani i hrani za životinje uređeno općim
načelima i zahtjevima kako su definirani Uredbom (EZ) br. 178/2002
Europskog parlamenta i Vijeća od 28. siječnja 2002. o utvrđivanju općih
načela i uvjeta zakona o hrani, osnivanju Europske agencije za sigurnost
hrane te utvrđivanju postupaka u područjima sigurnosti hrane (SL L
31, 1. 2. 2002., str. 1.).

2\. Zdravlje životinja, kako je uređeno:

i\. Uredbom (EU) 2016/429 Europskog parlamenta i Vijeća od 9. ožujka
2016. o prenosivim bolestima životinja te o izmjeni i stavljanju izvan
snage određenih akata u području zdravlja životinja (»Zakon o zdravlju
životinja«) (SL L 84, 31. 3. 2016., str. 1.)

ii\. Uredbom (EZ) br. 1069/2009 Europskog parlamenta i Vijeća od 21.
listopada 2009. o utvrđivanju zdravstvenih pravila za nusproizvode
životinjskog podrijetla i od njih dobivene proizvode koji nisu
namijenjeni prehrani ljudi te o stavljanju izvan snage Uredbe (EZ) br.
1774/2002 (Uredba o nusproizvodima životinjskog podrijetla) (SL L 300,
14. 11. 2009., str. 1.).

3\. Uredba (EU) 2017/625 Europskog parlamenta i Vijeća od 15. ožujka
2017. o službenim kontrolama i drugim službenim aktivnostima kojima se
osigurava primjena propisa o hrani i hrani za životinje, pravila o
zdravlju i dobrobiti životinja, zdravlju bilja i sredstvima za zaštitu
bilja, o izmjeni uredaba (EZ) br. 999/2001, (EZ) br. 396/2005, (EZ) br.
1069/2009, (EZ) br. 1107/2009, (EU) br. 1151/2012, (EU) br. 652/2014,
(EU) 2016/429 i (EU) 2016/2031 Europskog parlamenta i Vijeća, uredaba
Vijeća (EZ) br. 1/2005 i (EZ) br. 1099/2009 i direktiva Vijeća 98/58/EZ,
1999/74/EZ, 2007/43/EZ, 2008/119/EZ i 2008/120/EZ te o stavljanju izvan
snage uredaba (EZ) br. 854/2004 i (EZ) br. 882/2004 Europskog parlamenta
i Vijeća, direktiva Vijeća 89/608/EEZ, 89/662/EEZ, 90/425/EEZ,
91/496/EEZ, 96/23/EZ, 96/93/EZ i 97/78/EZ te Odluke Vijeća 92/438/EEZ
(Uredba o službenim kontrolama) (SL L 95, 7. 4. 2017., str. 1.).

4\. Pravila i standardi o zaštiti i dobrobiti životinja, kako su
utvrđena:

i\. Direktivom Vijeća 98/58/EZ od 20. srpnja 1998. o zaštiti životinja
koje se drže u svrhu proizvodnje (SL L 221, 8. 8. 1998., str. 23.)

ii\. Uredbom Vijeća (EZ) br. 1/2005 od 22. prosinca 2004. o zaštiti
životinja tijekom prijevoza i s prijevozom povezanih postupaka i o
izmjeni direktiva 64/432/EEZ i 93/119/EZ i Uredbe (EZ) br. 1255/97 (SL L
3, 5. 1. 2005., str. 1.)

iii\. Uredbom Vijeća (EZ) br. 1099/2009 od 24. rujna 2009. o zaštiti
životinja u trenutku usmrćivanja (SL L 303, 18. 11. 2009., str. 1.)

iv\. Direktivom Vijeća 1999/22/EZ od 29. ožujka 1999. o držanju divljih
životinja u zoološkim vrtovima (SL L 94, 9. 4. 1999., str. 24.)

v\. Direktivom 2010/63/EU Europskog parlamenta i Vijeća od 22. rujna
2010. o zaštiti životinja koje se koriste u znanstvene svrhe (SL L 276,
20. 10. 2010., str. 33.).

**H. **Članak 2. stavak 1. točka (a) podtočka viii. -- javno zdravlje:

1\. Mjere kojima se utvrđuju visoki standardi kvalitete i sigurnosti
organa i tvari ljudskog podrijetla, kako je uređeno:

i\. Direktivom 2002/98/EZ Europskog parlamenta i Vijeća od 27. siječnja
2003. o utvrđivanju standarda kvalitete i sigurnosti za prikupljanje,
ispitivanje, preradu, čuvanje i promet ljudske krvi i krvnih sastojaka i
o izmjeni Direktive 2001/83/EZ (SL L 33, 8. 2. 2003., str. 30.)

ii\. Direktivom 2004/23/EZ Europskog parlamenta i Vijeća od 31. ožujka
2004. o utvrđivanju standarda kvalitete i sigurnosti za postupke
darivanja, prikupljanja, testiranja, obrade, čuvanja, skladištenja i
distribucije tkiva i stanica (SL L 102, 7. 4. 2004., str. 48.)

iii\. Direktivom 2010/53/EU Europskog parlamenta i Vijeća od 7. srpnja
2010. o standardima kvalitete i sigurnosti ljudskih organa namijenjenih
transplantaciji (SL L 207, 6. 8. 2010., str. 14.).

2\. Mjere kojima se utvrđuju visoki standardi kvalitete i sigurnosti
lijekova i medicinskih proizvoda, kako je uređeno:

i\. Uredbom (EZ) br. 141/2000 Europskog parlamenta i Vijeća od 16.
prosinca 1999. o lijekovima za rijetke bolesti (SL L 18, 22. 1. 2000.,
str. 1.)

ii\. Direktivom 2001/83/EZ Europskog parlamenta i Vijeća od 6. studenoga
2001. o zakoniku Zajednice o lijekovima za humanu primjenu (SL L 311,
28. 11. 2001., str. 67.)

iii\. Uredbom (EU) 2019/6 Europskog parlamenta i Vijeća od 11. prosinca
2018. o veterinarsko-medicinskim proizvodima i stavljanju izvan snage
Direktive 2001/82/EZ (SL L 4, 7. 1. 2019., str. 43.)

iv\. Uredbom (EZ) br. 726/2004 Europskog parlamenta i Vijeća od 31.
ožujka 2004. o utvrđivanju postupaka odobravanja primjene i postupaka
nadzora nad primjenom lijekova koji se rabe u humanoj i veterinarskoj
medicini, te uspostavi Europske agencije za lijekove (SL L 136, 30. 4.
2004., str. 1.)

v\. Uredbom (EZ) br. 1901/2006 Europskog parlamenta i Vijeća od 12.
prosinca 2006. o lijekovima za pedijatrijsku upotrebu i izmjeni Uredbe
(EEZ) br. 1768/92, Direktive 2001/20/EZ, Direktive 2001/83/EZ i Uredbe
(EZ) br. 726/2004 (SL L 378, 27. 12. 2006., str. 1.)

vi\. Uredbom (EZ) br. 1394/2007 Europskog parlamenta i Vijeća od 13.
studenoga 2007. o lijekovima za naprednu terapiju i o izmjeni Direktive
2001/83/EZ i Uredbe (EZ) br. 726/2004 (SL L 324, 10. 12. 2007., str.
121.)

vii\. Uredbom (EU) br. 536/2014 Europskog parlamenta i Vijeća od 16.
travnja 2014. o kliničkim ispitivanjima lijekova za primjenu kod ljudi
te o stavljanju izvan snage Direktive 2001/20/EZ (SL L 158, 27. 5.
2014., str. 1.).

3\. Prava pacijenata, kako su uređena Direktivom 2011/24/EU Europskog
parlamenta i Vijeća od 9. ožujka 2011. o primjeni prava pacijenata u
prekograničnoj zdravstvenoj skrbi (SL L 88, 4. 4. 2011., str. 45.).

4\. Proizvodnja, predstavljanje i prodaja duhanskih i srodnih proizvoda,
kako su uređeni Direktivom 2014/40/EU Europskog parlamenta i Vijeća od
3. travnja 2014. o usklađivanju zakona i drugih propisa država članica o
proizvodnji, predstavljanju i prodaji duhanskih i srodnih proizvoda i o
stavljanju izvan snage Direktive 2001/37/EZ (SL L 127, 29. 4. 2014.,
str. 1.).

**I. **Članak 2. stavak 1. točka (a) podtočka ix. -- zaštita potrošača:

Prava potrošača i zaštita potrošača, kako su uređeni:

i\. Direktivom 98/6/EZ Europskog parlamenta i Vijeća od 16. veljače
1998. o zaštiti potrošača prilikom isticanja cijena proizvoda ponuđenih
potrošačima (SL L 80, 18. 3. 1998., str. 27.)

ii\. Direktivom (EU) 2019/770 Europskog parlamenta i Vijeća od 20.
svibnja 2019. o određenim aspektima ugovora o isporuci digitalnog
sadržaja i digitalnih usluga (SL L 136, 22. 5. 2019., str. 1.

iii\. Direktivom (EU) 2019/771 Europskog parlamenta i Vijeća od 20.
svibnja 2019. o određenim aspektima ugovora o kupoprodaji robe, izmjeni
Uredbe (EU) 2017/2394 i Direktive 2009/22/EZ te stavljanju izvan snage
Direktive 1999/44/EZ (SL L 136, 22. 5. 2019., str. 28.)

iv\. Direktivom 1999/44/EZ Europskog parlamenta i Vijeća od 25. svibnja
1999. o određenim aspektima prodaje robe široke potrošnje i o jamstvima
za takvu robu (SL L 171, 7. 7. 1999., str. 12.)

v\. Direktivom 2002/65/EZ Europskog parlamenta i Vijeća od 23. rujna
2002. o trgovanju na daljinu financijskim uslugama koje su namijenjene
potrošačima i o izmjeni Direktive Vijeća 90/619/EEZ i direktiva 97/7/EZ
i 98/27/EZ (SL L 271, 9. 10. 2002., str. 16.)

vi\. Direktivom 2005/29/EZ Europskog parlamenta i Vijeća od 11. svibnja
2005. o nepoštenoj poslovnoj praksi poslovnog subjekta u odnosu prema
potrošaču na unutarnjem tržištu i o izmjeni Direktive Vijeća 84/450/EEZ,
direktiva 97/7/EZ, 98/27/EZ i 2002/65/EZ Europskog parlamenta i Vijeća,
kao i Uredbe (EZ) br. 2006/2004 Europskog parlamenta i Vijeća
(»Direktiva o nepoštenoj poslovnoj praksi«) (SL L 149, 11. 6. 2005.,
str. 22.)

vii\. Direktivom 2008/48/EZ Europskog parlamenta i Vijeća od 23. travnja
2008. o ugovorima o potrošačkim kreditima i stavljanju izvan snage
Direktive Vijeća 87/102/EEZ (SL L 133, 22. 5. 2008., str. 66.)

viii\. Direktivom 2011/83/EU Europskog parlamenta i Vijeća od 25.
listopada 2011. o pravima potrošača, izmjeni Direktive Vijeća 93/13/EEZ
i Direktive 1999/44/EZ Europskog parlamenta i Vijeća te o stavljanju
izvan snage Direktive Vijeća 85/577/EEZ i Direktive 97/7/EZ Europskog
parlamenta i Vijeća (SL L 304, 22. 11. 2011., str. 64.)

ix\. Direktivom 2014/92/EU Europskog parlamenta i Vijeća od 23. srpnja
2014. o usporedivosti naknada povezanih s računima za plaćanje,
prebacivanju računa za plaćanje i pristupu računima za plaćanje s
osnovnim uslugama (SL L 257, 28. 8. 2014., str. 214.).

**J. **Članak 2. stavak 1. točka (a) podtočka x. -- zaštita privatnosti
i osobnih podataka te sigurnost mrežnih i informacijskih sustava:

i\. Direktiva 2002/58/EZ Europskog parlamenta i Vijeća od 12. srpnja
2002. o obradi osobnih podataka i zaštiti privatnosti u području
elektroničkih komunikacija (Direktiva o privatnosti i elektroničkim
komunikacijama) (SL L 201, 31. 7. 2002., str. 37.)

ii\. Uredba (EU) 2016/679 Europskog parlamenta i Vijeća od 27. travnja
2016. o zaštiti pojedinaca u vezi s obradom osobnih podataka i o
slobodnom kretanju takvih podataka te o stavljanju izvan snage Direktive
95/46/EZ (Opća uredba o zaštiti podataka) (SL L 119, 4. 5. 2016., str.
1.)

iii\. Direktiva (EU) 2016/1148 Europskog parlamenta i Vijeća od 6.
srpnja 2016. o mjerama za visoku zajedničku razinu sigurnosti mrežnih i
informacijskih sustava širom Unije (SL L 194, 19. 7. 2016., str. 1.).

### PRILOG Dio II.

U članku 3. stavku 1. upućuje se na sljedeće zakonodavstvo Unije:

**A. **Članak 2. stavak 1. točka (a) podtočka ii. -- financijske usluge,
proizvodi i tržišta te sprječavanje pranja novca i financiranja
terorizma:

1\. Financijske usluge:

i\. Direktiva 2009/65/EZ Europskog parlamenta i Vijeća od 13. srpnja
2009. o usklađivanju zakona i drugih propisa u odnosu na subjekte za
zajednička ulaganja u prenosive vrijednosne papire (UCITS) (SL L 302,
17. 11. 2009., str. 32.)

ii\. Direktiva (EU) 2016/2341 Europskog parlamenta i Vijeća od 14.
prosinca 2016. o djelatnostima i nadzoru institucija za strukovno
mirovinsko osiguranje (SL L 354, 23. 12. 2016., str. 37.)

iii\. Direktiva 2006/43/EZ Europskog parlamenta i Vijeća od 17. svibnja
2006. o zakonskim revizijama godišnjih financijskih izvještaja i
konsolidiranih financijskih izvještaja, kojom se mijenjaju direktive
Vijeća 78/660/EEZ i 83/349/EEZ i stavlja izvan snage Direktiva Vijeća
84/253/EEZ (SL L 157, 9. 6. 2006., str. 87.)

iv\. Uredba (EU) br. 596/2014 Europskog parlamenta i Vijeća od 16.
travnja 2014. o zlouporabi tržišta (Uredba o zlouporabi tržišta) te
stavljanju izvan snage Direktive 2003/6/EZ Europskog parlamenta i Vijeća
i direktiva Komisije 2003/124/EZ, 2003/125/EZ i 2004/72/EZ (SL L 173,
12. 6. 2014., str. 1.)

v\. Direktiva 2013/36/EU Europskog parlamenta i Vijeća od 26. lipnja
2013. o pristupanju djelatnosti kreditnih institucija i bonitetnom
nadzoru nad kreditnim institucijama i investicijskim društvima, izmjeni
Direktive 2002/87/EZ te stavljanju izvan snage direktiva 2006/48/EZ i
2006/49/EZ (SL L 176, 27. 6. 2013., str. 338.)

vi\. Direktiva 2014/65/EU Europskog parlamenta i Vijeća od 15. svibnja
2014. o tržištu financijskih instrumenata i izmjeni Direktive 2002/92/EZ
i Direktive 2011/61/EU (SL L 173, 12. 6. 2014., str. 349.)

vii\. Uredba (EU) br. 909/2014 Europskog parlamenta i Vijeća od 23.
srpnja 2014. o poboljšanju namire vrijednosnih papira u Europskoj uniji
i o središnjim depozitorijima vrijednosnih papira te izmjeni direktiva
98/26/EZ i 2014/65/EU te Uredbe (EU) br. 236/2012 (SL L 257, 28. 8.
2014., str. 1.)

viii\. Uredba (EU) br. 1286/2014 Europskog parlamenta i Vijeća od 26.
studenoga 2014. o dokumentima s ključnim informacijama za upakirane
investicijske proizvode za male ulagatelje i investicijske osigurateljne
proizvode (PRIIP-ovi) (SL L 352, 9. 12. 2014., str. 1.)

ix\. Uredba (EU) 2015/2365 Europskog parlamenta i Vijeća od 25.
studenoga 2015. o transparentnosti transakcija financiranja vrijednosnih
papira i ponovne uporabe te o izmjeni Uredbe (EU) br. 648/2012 (SL L
337, 23. 12. 2015., str. 1.)

x\. Direktiva (EU) 2016/97 Europskog parlamenta i Vijeća od 20. siječnja
2016. o distribuciji osiguranja (SL L 26, 2. 2. 2016., str. 19.)

xi\. Uredba (EU) 2017/1129 Europskog parlamenta i Vijeća od 14. lipnja
2017. o prospektu koji je potrebno objaviti prilikom javne ponude
vrijednosnih papira ili prilikom uvrštavanja za trgovanje na uređenom
tržištu te stavljanju izvan snage Direktive 2003/71/EZ (SL L 168, 30. 6.
2017., str. 12.).

2\. Sprječavanje pranja novca i financiranja terorizma:

i\. Direktiva (EU) 2015/849 Europskog parlamenta i Vijeća od 20. svibnja
2015. o sprečavanju korištenja financijskog sustava u svrhu pranja novca
ili financiranja terorizma, o izmjeni Uredbe (EU) br. 648/2012 Europskog
parlamenta i Vijeća te o stavljanju izvan snage Direktive 2005/60/EZ
Europskog parlamenta i Vijeća i Direktive Komisije 2006/70/EZ (SL L 141,
5. 6. 2015., str. 73.)

ii\. Uredba (EU) 2015/847 Europskog parlamenta i Vijeća od 20. svibnja
2015. o informacijama koje su priložene prijenosu novčanih sredstava i o
stavljanju izvan snage Uredbe (EZ) br. 1781/2006 (SL L 141, 5. 6. 2015.,
str. 1.).

**B. **Članak 2. stavak 1. točka (a) podtočka iv. -- sigurnost prometa:

i\. Uredba (EU) br. 376/2014 Europskog parlamenta i Vijeća od 3. travnja
2014. o izvješćivanju, analizi i naknadnom postupanju u vezi s
događajima u civilnom zrakoplovstvu, o izmjeni Uredbe (EU) br. 996/2010
Europskog parlamenta i Vijeća i stavljaju izvan snage Direktive
2003/42/EZ Europskog parlamenta i Vijeća i uredbi Komisije (EZ) br.
1321/2007 i (EZ) br. 1330/2007 (SL L 122, 24. 4. 2014., str. 18.)

ii\. Direktiva 2013/54/EU Europskog parlamenta i Vijeća od 20. studenoga
2013. o nekim nadležnostima države zastave za usklađivanje s Konvencijom
o radu pomoraca i njezinu provedbu, 2006. (SL L 329, 10. 12. 2013., str.
1.)

iii\. Direktiva 2009/16/EZ Europskog parlamenta i Vijeća od 23. travnja
2009. o nadzoru države luke (SL L 131, 28. 5. 2009., str. 57.).

**C. **Članak 2. stavak 1. točka (a) podtočka v. -- zaštita okoliša:

i\. Direktiva 2013/30/EU Europskog parlamenta i Vijeća od 12. lipnja
2013. o sigurnosti odobalnih naftnih i plinskih djelatnosti i o izmjeni
Direktive 2004/35/EZ (SL L 178, 28. 6. 2013., str. 66.).
